# -*- mode: mandoku-view; -*-
#+TITLE: 古今禪藻集
#+DATE: 2015-08-25 00:40:06.648579
#+PROPERTY: ID KR4h0135
#+PROPERTY: BASEEDITION WYG    
#+PROPERTY: JUAN 卷十七
<pb:KR4h0135_WYG_017-1a>¶
欽定四庫全書¶
　古今禪藻集巻十七¶
　　　　　　　　　　明釋正勉釋性&KR1886;同輯¶
　元(七言絶句/)¶
　　曉過西湖　　　　　　　　　　圓至(十四首/)¶
水光山色四無人清曉誰看第一春紅日漸高絃管動¶
半湖煙霧是逰塵¶
　　送宗倜¶
<pb:KR4h0135_WYG_017-1b>¶
送子江頭水亦悲更能隨我定何時垂楊但為秋來瘦¶
不為秋來有别離¶
　　小汊¶
麻骨燈明竹壁疎更深人語在茅廬開篷縁岸去沽酒¶
㸃火撥船來賣魚¶
　　胡盧¶
胡盧河畔洗氊裘日日花香滿水流嫁得夫郎愛官職¶
去隨太子取交州¶
<pb:KR4h0135_WYG_017-2a>¶
　　女官墓¶
隴頭死樹丫微活路口崩亭脚半斜玉骨年深無祭祀¶
變成蝴蝶撲松花¶
　　呉王廟¶
呉王廟近水邊山壁上雕青鬼臂蠻白日爐中煙色變¶
散成雲氣滿人間¶
　　寒食¶
月暗花明掩竹房暮寒脈脈透衣裳清明院落無燈火¶
<pb:KR4h0135_WYG_017-2b>¶
獨遶迴廊禮夜香¶
　　懐本暢上人¶
畏寒一月閉忩紗愁髪春來半欲華松院晩晴蜂亂出¶
故應山徑有殘花¶
　　芳塘¶
芳塘雨霽緑初肥折得青條串露歸一樹殘花喧鬭雀¶
紅香滿徑撲人飛¶
　　寄恩以仁¶
<pb:KR4h0135_WYG_017-3a>¶
風栁青青條葉新别愁江畔又逢春交情似我如君少¶
一度相逢勝故人¶
　　見新竹懐兄姚江村¶
愛酒嫌官姚縣令長年三徑滿荒苔曽因養笋添忩竹¶
一月柴門閉不開¶
　　土木渡阻風¶
空林路盡見波瀾輕槳何時掠水還日暮亂雲如宿鳥¶
隨風片片泊廬山¶
<pb:KR4h0135_WYG_017-3b>¶
　　憩青蓮寺¶
花磚凝潤午風涼日影鶯聲睡思長一陣打忩山雨過¶
忽聞滿閤焙茶香¶
　　初改黄衣¶
宣詔亭前受牒還御黄新賜滿城看臣僧記得沙彌日¶
齊著青衣上戒壇¶
　　山居　　　　　　　　　　　　祖欽(三首/)¶
竟日忩間坐寂寥巖前稚筍欲齊腰幽禽忽起藤花落¶
<pb:KR4h0135_WYG_017-4a>¶
磵瀑飛聲度石橋¶
夾岸桃花紅欲然洞中流水自涓涓山家不㑹論春夏¶
石爛松枯又一年(古德云山僧不解數甲子一葉落知/天下秋靈徹云山僧不記重陽節因)¶
　　　(見茱茰憶去年而詞意相/類全章無傳故表出之)¶
　　桃源圖¶
春暖洞門花欲然一絲風動釣魚船莫言世上無仙客¶
須信壺中别有天¶
　　過釣臺偶題　　　　　　　　　希叟(二首/)¶
<pb:KR4h0135_WYG_017-4b>¶
奴顔婢膝走人間羞見羊裘七里灘文叔雖為天子貴¶
子陵原作故人看¶
　　贈凱翁¶
曽飛鐵騎破重圍赤手揚鞭得勝歸沙漠已成歌舞地¶
自皤雙鬢對斜暉¶
　　竹枝詞　　　　　　　　　　　智愚(二首/)¶
隔水何人歌竹枝動人情思極幽微夜深轉入單于調¶
月朗風高聽者稀¶
<pb:KR4h0135_WYG_017-5a>¶
　　送别¶
欲把枯腸盡底傾出門不覺又叮嚀徑邊松菊荒蕪早¶
莫待春風栁眼青¶
　　范蠡歸湖圖　　　　　　　　　溥光¶
功遂名成泛五湖知幾千古擅良圖向教勾踐堪同樂¶
不識先生肻退無¶
　　雪　　　　　　　　　　　　　明本¶
凍雲四合雪漫漫誰解當機作水看只為眼中花未瞥¶
<pb:KR4h0135_WYG_017-5b>¶
啓忩猶看玉琅玕¶
　　客中得母寄布　　　　　　　　允恭(三首/)¶
我母今年七十强獨憐季子在他鄉寄来新截機頭布¶
一寸絲麻一寸腸¶
　　舁母渡錢塘¶
母在籃輿子在途子行不上母頻呼斷橋流水斜陽外¶
(一作西風落/日荒山道)羞見寒林返哺鳥¶
　　憶母¶
<pb:KR4h0135_WYG_017-6a>¶
霜殞萱花淚濕衣白頭無復倚柴扉去年五月黄梅雨¶
曽典架裟貰米歸¶
　　牛怨　　　　　　　　　　　　僧宜¶
七十餘城一戰収歸来只合便封侯火瘢未冷重加軛¶
春雨春風暗結愁¶
　　初春　　　　　　　　　　　　無懐¶
暖信初回宿草根茸茸漸可藉芳樽未須著意催花栁¶
且為乾坤補燒㾗¶
<pb:KR4h0135_WYG_017-6b>¶
　　偶作　　　　　　　　　　　　介清(二首/)¶
風逓山花入袖香日長無事倚胡床亂紅如雨春歸去¶
杜宇聲聲喚夕陽¶
莓苔徧地榆錢滿院落無人栁絮飛信手翻書香篆冷¶
夕光山翠上窗扉¶
　　經故人别墅　　　　　　　　　行端¶
門逕無塵有緑苔東風落日舊曽來白頭道者今何在¶
一樹櫻桃華正開¶
<pb:KR4h0135_WYG_017-7a>¶
　　孤嶼圖　　　　　　　　　　　大訢(十二/首)¶
淡烟疎樹月朦朧路隔寒潮斷復通添箇茅菴分我住¶
明年飛錫海門東¶
　　風雨歸舟圖¶
中流鼔枻欲何之乘興何如興盡時蛟鱷垂涎風作横¶
山長水逺暮歸遲¶
　　古廟折碑圖¶
古廟殘碑野水村行人回首暗消魂遥天何許孤雲沒¶
<pb:KR4h0135_WYG_017-7b>¶
不盡青山萬馬奔¶
　　虞伯生學士以五詩贈一上人䝉見及一公将歸¶
　　蜀謁趙魯公次韻¶
潛宫樓殿五雲開雲外青山萬馬來黼黻天容歸化筆¶
故應留待謫仙才¶
　　墨梅為馮仲實賦¶
林花瘦影月微茫風袂參差玉佩璫更覺微酸生齒頰¶
千林烟雨待青黄¶
<pb:KR4h0135_WYG_017-8a>¶
　　舟至通州夜雨大作¶
明日京華拂面塵穹廬如雪馬如雲雨聲未忍孤篷别¶
故遣蕭蕭枕上聞¶
　　次韻送廖天與¶
楚江送客暮帆開眼底何人識異材後夜月明潮又滿¶
青山空繞雨花臺¶
　　魚樂圖(予作庵東園將謀退休而未能入居之/希古禪師寄魚樂圖索題感而為賦)¶
築室開池學放魚旋縈九島作江湖畫圖更覺烟波好¶
<pb:KR4h0135_WYG_017-8b>¶
野水寒塘雪葦枯¶
　　畫馬¶
華山歸牧空龍種傳得丹青十二閑前歲上京聞扈蹕¶
白雲如見六龍還¶
　　百雁圖¶
既集還飛水正深風驚葭葦亂拏音江湖尚爾防矰弋¶
肻為傳書到上林¶
　　贈了空羽士¶
<pb:KR4h0135_WYG_017-9a>¶
劒光電繞蒼厓裂阿母金盤進紅雪携手一笑三千年¶
更約乗鼇拾海月¶
　　寄西山李處士¶
毎憶西山水竹居秋風林影夕陽疎江湖正自無知巳¶
底用嫌人索報書¶
　　寄茅山道士梁中砥　　　　　　覺恩¶
白雲明月本無期君子長吟有所思鴈向石頭城畔過¶
寄書安用牧鵞兒¶
<pb:KR4h0135_WYG_017-9b>¶
　　山中吟　　　　　　　　　　　清珙(九首/)¶
凄凄茅舎新秋夜白豆花開絡緯啼山月如銀牽老興¶
閒行不覺過峯西¶
山厨寂寂斷炊烟凍鎻泉聲欲雪天面壁老僧無定力¶
又思乞食到人間¶
玉堂銀燭笙歌夜金谷羅幃冨貴家争似道人茅屋下¶
一天晴月曬梅花¶
山風吹破故忩紙片片雪華飛入來添盡布裘渾不暖¶
<pb:KR4h0135_WYG_017-10a>¶
拾枯深撥地爐灰¶
茅屋方方一丈慳四簷松竹四圍山老僧自住尚狹窄¶
那許雲來借半間¶
道人屋冷四檐竹長者門高百尺墻屋冷道人心愈静¶
門高長者日多忙¶
　　題出山佛像¶
頭髪髼鬆下翠微凍雲殘雪綴伽梨不須更問山中事¶
觀著容顔便得知¶
<pb:KR4h0135_WYG_017-10b>¶
肘破衣穿骨裏皮下山回首歩遲遲父王休遣人来問¶
顔貌不如宫裏時¶
　　送凌侍者囘浄慈¶
十里湖光浸六橋到時須著眼頭高㫁堤風暖楊花落¶
不是鳥窠吹布毛¶
　　送鄉僧昱曉林四首　　　　　　維則(八首/)¶
海雨吹花雪作堆那時敲我竹門開自憐水國三千里¶
也有鄉僧問路来¶
<pb:KR4h0135_WYG_017-11a>¶
風沙風葉攪征衣今日江頭送汝歸西望故鄉何處是¶
楚天漠漠片雲飛¶
鄉夢鄉愁我巳疎十年不見故鄉書兒時聚首人如玉¶
老大不知今有無¶
鄉人問我幾時還向道如今又入山一箇蒲團半間屋¶
呉松江上九峯間¶
　　贈弟仁逺入京¶
錦袍花映鳯池明玉珮光揺紫府青富貴著人如醉夢¶
<pb:KR4h0135_WYG_017-11b>¶
倚門慈母眼長醒¶
　　師子林即景¶
斜梅勢壓石䦨干花似垂頭照影看白晝雲隂天欲雪¶
半池星斗逼人寒¶
　　登茅山天市壇¶
白雲剪作瑶壇雪寒旭蒸開玉洞花山北山南看更好¶
炊烟朶朶是仙家¶
　　一峯雲外庵和韻¶
<pb:KR4h0135_WYG_017-12a>¶
碧虹分雨半山橋橋下春雷巻怒濤老衲定回開户看¶
隔溪開盡野櫻桃¶
　　錢塘江曉渡　　　　　　　　　本誠(三首/)¶
雨後青山展黛眉暖風無力去帆遲人家一簇臨江岸¶
緑樹輕烟映酒旗¶
　　客中九日¶
小橋流水遶迴廊獨對西風憶故鄉山崦人家秋色晚¶
客中無菊過重陽¶
<pb:KR4h0135_WYG_017-12b>¶
　　題友人壁¶
池檻水揺簾影動石床風引翠烟斜鳥聲啼足忽飛去¶
驚落半庭山杏花¶
　　和楊亷夫西湖竹枝詞　　　　　僧信(二首/)¶
湖東日脚欲投山湖西月出牙梳彎南北兩峯船裏看¶
恰似阿奴雙髻鬟¶
東邊高樓紅紫開西邊青山翠成堆呉兒盪槳浪花裏¶
相賽唱歌船去来¶
<pb:KR4h0135_WYG_017-13a>¶
　　聞杜宇　　　　　　　　　　　大圭(四首/)¶
情知望帝是前生春盡江南憶錦城到處青山山有樹¶
如何偏起故鄉情¶
　　戲成¶
城郭無心寄一瓢此身便欲老山椒山童忽報松花盡¶
又逐扁舟上早潮¶
　　謝檄¶
謝檄歸來卧白雲秪今心事與誰論故人不似蒼苔好¶
<pb:KR4h0135_WYG_017-13b>¶
嵗晚青青一到門¶
　　夜起¶
野人獨臥山中屋夜半雨聲清夢熟起來竹下一開門¶
秋入千峯月如玉¶
　　白龍洞¶
古洞深沈莫敢窺隂森草木野雲飛白龍何處淹頭角¶
天下蒼生待汝歸¶
　　奉答宣讓王太子　　　　　　　克新(二十/八首)¶
<pb:KR4h0135_WYG_017-14a>¶
世皇枝葉茂千秋為國藩垣淮水頭聞説府中賔客盛¶
小山叢桂碧雲稠¶
數椽茅屋數株松蒲榻高眠海日紅不是賢王招不起¶
山人只合住山中¶
　　逹丞相承恩詞次張員外韻¶
金壺玉露逐皇華黄土重封識内家宴罷省門扶上馬¶
微風吹側㡌簷花¶
名馬西來蹴雪濤大奴重刷錦雲毛也知不是尋常種¶
<pb:KR4h0135_WYG_017-14b>¶
千騎中間獨爾高¶
　　寄三塔雲海和尚¶
雨後龍孫過屋長半池疎影月微茫鳯凰巢在雲深處¶
日日衘花到上方¶
　　為清上人題竹¶
石湖春水碧漣漪湖上春風筍蕨肥十載兵戈歸夢逺¶
翠雲深擁鳯雛飛¶
憶昔丹丘侍玉京百年江海未忘情春風林館披圖畵¶
<pb:KR4h0135_WYG_017-15a>¶
烟雨濛濛翡翠鳴¶
　　題畵¶
琪樹連雲雨露新半山樓閣擁金銀錦袍零落風塵際¶
巖壑鶯花幾度春¶
子真谷口春耕罷牛背看山更賦詩啼鳥一聲茅屋外¶
碧桃千樹雨絲絲¶
人生只合江南住一曲溪山二頃田紅稲吹香蓴菜美¶
春花秋月自年年¶
<pb:KR4h0135_WYG_017-15b>¶
空谷雲深山路遥一灣桃雨漲溪橋白駒皎皎人如玉¶
幾度春風長藿苖¶
山中宰相鬢毛斑兩箇青松屋一間草滿空庭春晝永¶
看雲飛去看雲還¶
萬松深處一茅亭坐對匡廬九疊屏黄鳥出林春未老¶
一溪花雨晝𠖇𠖇¶
霜落江山木葉空千巖脩竹夜生風蓮華峯頂巢雲客¶
獨自吹笙明月中¶
<pb:KR4h0135_WYG_017-16a>¶
　　題&KR3990;齋小像¶
抛卻朝簮下九天西湖風月一漁船蘆花夢覺魚龍逺¶
又是人間五百年¶
　　題恢復初梅¶
雪消春色滿天涯南北枝頭總著花驛使不來歸路斷¶
海風吹月照江沙¶
　　李煥章竹石居¶
解組歸來賀監湖萬竿脩竹一茅廬石根春樹排雲直¶
<pb:KR4h0135_WYG_017-16b>¶
花影髙連長者車¶
　　西湖景¶
蘇子堤邊楊栁春湖中簫鼔畵船新誰知歌舞繁華地¶
囘首東風吹戰塵¶
山色湖光雨後天兩邊樓閣麗蒼烟酒船歌管隨烽火¶
花落花開啼杜䳌¶
　　次韻顧玉山題杭上人芭蕉¶
山寺春深積雨餘坐看花影上堦除新詩吟罷無人到¶
<pb:KR4h0135_WYG_017-17a>¶
只向巴蕉葉上書¶
　　次韻答唐伯剛斷事¶
平湖落日照漁汀風起槎頭欲挂罾城上倚樓看明月¶
河東詞客水西僧¶
　　題趙清獻公圖送趙知州¶
携鶴歸來自蜀山畫圖今復幾人看秋風江海旌麾逺¶
霜鬢蕭蕭鐵面寒¶
　　隠居圖¶
<pb:KR4h0135_WYG_017-17b>¶
戰馬多芻戰士肥總抛逢掖著征衣首陽商嶺無人到¶
幾度春風老蕨薇¶
　　輞川漁樂圖¶
華子岡頭輞口莊桃花春水漲滄浪先生投疏歸來早¶
半世功名一釣航¶
　　畫松¶
長向廬山劒外看大夫應合拜秦官女蘿倒挂絲千尺¶
萬壑風霜幾嵗寒¶
<pb:KR4h0135_WYG_017-18a>¶
　　墨蘭為中上人題¶
鳯去岐山杳不聞美人空復憶湘君春風九畹香如海¶
紉佩歸來倚碧雲¶
　　題畫¶
江樹花殘隂滿津移舟隂處理絲綸春醪如蜜魚如玉¶
誰管飛龍是故人¶
　　贈夏君美同知¶
十載中呉戰伐多使君談笑罷干戈漢廷封拜論功爵¶
<pb:KR4h0135_WYG_017-18b>¶
羞殺征南馬伏波¶
　　車溪道中　　　　　　　　　　善住(四首/)¶
葦白茅黄溪水清倚篷閒看浪鷗輕板橋横處人家小¶
脩竹參天落照明¶
　　范蠡祠¶
越國謀臣呉國讐如何廟食此江頭扁舟載得蛾眉後¶
却作三江汗漫游¶
　　張翰祠¶
<pb:KR4h0135_WYG_017-19a>¶
季鷹倦作東曹掾千里思歸獨向東鱸膾蓴羮暫時事¶
不知塵世幾秋風¶
　　陸龜䝉祠¶
聞説松陵此度過長虹偃蹇臥晴波往來不見天隨子¶
落日西風有棹歌¶
　　春草池　　　　　　　　　　　法堅(二首/)¶
雪消春色滿江沱芳草纖纖覆緑波最是高陽池上客¶
狂歌無奈醉時何¶
<pb:KR4h0135_WYG_017-19b>¶
亭前脩竹浄漪漪烟暖沙頭杜若肥一夜雨餘春水漲¶
白鷗日日到柴扉¶
　　越來溪(在呉中/)　　　　　　　　半顛(二首/)¶
九闗風月醉傾城歌笑聲中有甲兵卻是呉王自亡國¶
枉教溪受越來名¶
　　琴臺(在靈岩山/)¶
幾彈石上五雲深挑出湖波片月心絃外有聲誰解聴¶
一山春樹曉鶯吟¶
<pb:KR4h0135_WYG_017-20a>¶
　元(五言絶句/附)¶
　　適興吟　　　　　　　　　　　合尊¶
寄語林和靖梅開幾度花黄金臺上客無復得還家¶
　　米元暉江山秋晚圖　　　　　　大訢(二首/)¶
紅樹冝秋晩澄江媚落暉扁舟如喚我莫待白頭歸¶
　　畫牛¶
草煖犢子肥牧閒牛耳濕誰知荷簔翁風雨租稅急¶
　　桐下井　　　　　　　　　　　大圭(二首/)¶
<pb:KR4h0135_WYG_017-20b>¶
晩風吹銀床蕭蕭古桐樹時有新汲人瓶携落花去¶
　　江晩¶
長天鳥飛盡兩岸蘆花發何處一舟來清江上秋月¶
　六言絶句附¶
　　無題　　　　　　　　　　　　大圭(一首/)¶
樹影半忩明月蟲聲一夜清秋我意浩然千古人間總¶
是閒愁¶
　　書齋即事　　　　　　　　　　本誠¶
<pb:KR4h0135_WYG_017-21a>¶
逕逺松篁蓊鬱日長庭院清虚大貴莫過學道至樂無¶
如讀書¶
　¶
　¶
　¶
　¶
　¶
　¶
<pb:KR4h0135_WYG_017-21b>¶
　¶
　¶
　¶
　¶
　¶
　¶
　¶
　古今禪藻集巻十七¶
