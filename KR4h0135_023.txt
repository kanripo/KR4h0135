# -*- mode: mandoku-view; -*-
#+TITLE: 古今禪藻集
#+DATE: 2015-08-25 00:40:06.753811
#+PROPERTY: ID KR4h0135
#+PROPERTY: BASEEDITION WYG    
#+PROPERTY: JUAN 卷二十三
<pb:KR4h0135_WYG_023-1a>¶
欽定四庫全書¶
　古今禪藻集卷二十三¶
　　　　　　　　　　明釋正勉釋性&KR1886;同輯¶
　明(五言律詩/)¶
　　寄海虞吳大　　　　　　　　　徳勝(十二/首)¶
天地菴居僻相逢竟嵗難白雲供臥病滄海重加餐花¶
影輕風動松隂過雨寒起居君倘好何惜皂袍單¶
　　詩窮¶
<pb:KR4h0135_WYG_023-1b>¶
人來總厭貧吾自見吾眞氣色蓮花淨衣裳蘿葉新鶯¶
啼林外曉草緑杖前春更有生涯在奚囊闇自珍¶
　　壬辰秋遼陜徵兵吳越吳越被徵者多有鬻妻孥¶
　　而應感賦¶
忽被徵兵入淚從賣婦潸邊霜新塞騎漢月古闗山天¶
子崇神武將軍戰苦顔共知南北異去去倘生還¶
　　舊宫人¶
妾意終期待君恩不再私長門空買賦團扇靜題詩下¶
<pb:KR4h0135_WYG_023-2a>¶
睫雙紅筯搔頭幾白絲花前聽玉漏常立五更遲¶
　　嘉則丈樓居談詩¶
一鉢何從託逶迤向越中山横疑路盡水轉引舟通落¶
日千章木虛樓萬壑風聽餘匡鼎説霞散赤城紅¶
　　過朱豪冠¶
濠濮古今意乾坤彼此情禽魚覺親暱林水淡幽情逺¶
寺烟中塔平山樹裏城不知何世界那用卜居名¶
　　過雲隠菴雲棲禪士¶
<pb:KR4h0135_WYG_023-2b>¶
闔閭城畔市彷彿隔烟巒天曠疎鐘曉霜晴落木寒青¶
山髙座裏碧眼暮雲端自謂遲相識論交信所難¶
　　初春對梅花憶友人渡海朝普陀山¶
雪霽輕寒入空齋坐亦清春深滄海色夢斷紫濤聲暮¶
影中原起浮雲外國生梅花對無語何限遲君情¶
　　同諸門人宿吳興山中¶
落日霅溪亭僧堂雨乍醒振衣濕嵐翠開户滴松青帆¶
挂千門月溪流萬壑星爾曹全借色何以答山靈¶
<pb:KR4h0135_WYG_023-3a>¶
　　讀王元美集¶
共有千秋計君其集大成物情饒品藻星璧任權衡滄¶
海迴風色明河注水聲茫茫宇宙内誰敢並先生¶
　　過張孝子宅訪文學値文學病¶
乞食尋檀越泠然一錫餘竹邊晴曬藥花裏晝看書矮¶
屋巢烏鳥平池剰鯉魚蓬蒿雖滿徑長者自停車¶
　　偶讀王元美老去急知音之句遂以為起足成八¶
　　句用懐故同衣東塔寺六如性觀先福寺竟凡明¶
<pb:KR4h0135_WYG_023-3b>¶
　　辨門人天寧寺公可眞授¶
老去急知音知音成古今已無相緩急空有歎浮沈十¶
載親朋淚千秋師弟心天長與地乆此意轉難禁¶
　　仙巖山居　　　　　　　　　　慧秀(六首/)¶
得性蒼山下藤蘿刺眼新鳥聲深在竹嵐影靜依人長¶
日此𤣥對一生惟淨因焚香心自語啜水不嫌貧¶
　　其二¶
谿山吾長物來往獨闗情薜荔垂如幄芙蓉削作城紫¶
<pb:KR4h0135_WYG_023-4a>¶
猨驕坐樹朱鳥醉含櫻分合烟霞死寧為世網嬰¶
　　其三¶
日出蒼烟盡千山入望新風梳臨水樹雲逆過橋人花¶
竹殊無恙茅茨未有鄰頽然自終古不是學逃秦¶
　　其四¶
月出山村靜松門鬼火青風泉人獨對露樹鶴常醒十¶
載空銷影千秋秖汎萍自憐長䇿少深夜轉殘經¶
　　其五¶
<pb:KR4h0135_WYG_023-4b>¶
宻樹能清暑隂霞亦染衣同門二三子逸思縱横飛踞¶
地看青壁談天送夕暉風流映千古吾道不應微¶
　　石橋¶
飛梁信靈異設險化人城虹貫層崖合雷穿衆壑鳴青¶
天水花落白日寒雲生長揖度之去灑然毛骨清¶
　　山中値湛懷師　　　　　　　　志若(三首/)¶
踪跡彌天逺遥思河洛間我尋青嶂曲得見白眉顔道¶
力年來健身心老更閒朝從髙閣上清話雨中山¶
<pb:KR4h0135_WYG_023-5a>¶
　　雪浪山結冬¶
三冬心自逺一谷乍安禪靜覺身為後行知戒是先澗¶
昏全雜雨山曉半籠烟但契斯常住春風任化遷¶
　　送友還楚¶
大江飛白露霽月泛波紋吳楚山河隔乾坤杖錫分水¶
流髙岸見猿嘯斷崖聞金石交原固含悲一送君¶
　　雪夜山行　　　　　　　　　　斯學(十八/首)¶
孤舟疑入剡夜繞亂山行雪與月俱白江因人更清嵐¶
<pb:KR4h0135_WYG_023-5b>¶
深寒氣重岸斷凍痕平况復人烟少空聞落雁聲¶
　　雨夜¶
客子乆投宿主人還賃舂薄衾寒入夢深雨逺沈鐘壁¶
上燈窺䑕床頭鉢隠龍因思故山好雲濕幾株松¶
　　題海門寺¶
大海隔烟霧荒城涌梵宫門開春嶂雪鐘引暮潮風客¶
社人天裏僧輪佛日東則公龕壁靜雙樹一燈紅¶
　　睦州城上¶
<pb:KR4h0135_WYG_023-6a>¶
城上殘陽盡西陵晩色濃嶂嵐低粉雉山郡壓烏龍樵¶
子雲為擔田家水作舂萬峯秋雨過飛瀑挂芙蓉¶
　　答蘇廣宣¶
乍逢吳市晚片語洛陽春牢落猶藏俠風流不稱貧五¶
陵家似水七國事成塵石上留明月與君觀宿因¶
　　寄吳少君山人¶
知君好芳草荷芰半衣裳一别春山緑幾經秋葉黄海¶
門生片月江寺送殘陽曽有天台夢相擕度石梁¶
<pb:KR4h0135_WYG_023-6b>¶
　　石帆¶
一片孤峯色青浮水面來誤疑江艦動陡挂石帆開扶¶
國行難到桑田見幾囘長風如可駕直欲訪蓬萊¶
　　與徐仲賢孝廉夜坐¶
城上欲棲烏空庭下榻孤青雲在丘壑白月照菰蒲影¶
自依雙樹才堪賦兩都幽驩永兹夕剪燭話西湖¶
　　與復初上人有桂花之期時夜獨坐花下對月賦¶
　　以招之¶
<pb:KR4h0135_WYG_023-7a>¶
人隔空香院寒生叢桂枝山中金粟願江上白雲期見¶
月秋思逺臨風夜坐遲淮南雖有賦揺落益堪悲¶
　　果公自普陀囘過宿¶
萬里罷行脚千峯還閉門無燈傳白日有客過黄昏風¶
雨山中榻兵戈海外村因聽洛伽勝潮響雜𤣥言¶
　　金明寺訪舷公不値¶
煙水福城南無期向晚㕘湖荒聞相國樹老隠瞿曇細¶
路雲深入長廊日倒涵爾時還乞食龍氣暗空潭¶
<pb:KR4h0135_WYG_023-7b>¶
　　錢長卿次卿㓜卿三丈再過道林闕展待賦寄¶
竹房空不掩蘭掉復追尋舊雨自三益清風還此林水¶
雲雙徤足天地幾知心悵望西江上白蘋秋正深¶
　　寄懐吳忠伯¶
天涯名社散君獨締交深湖栁分青眼江花合素心片¶
雲時傍水孤鶴别棲林惟有延陵舊知音不在琴¶
　　宿月闗房¶
祗樹如桑下還投一宿來入門寒月出掃石暝雲開落¶
<pb:KR4h0135_WYG_023-8a>¶
葉分髙坐飛花對辯才此時容結臘擕錫挂香臺¶
　　送陶大冶入山¶
長揖人間世獨尋湖外山泉聲&KR0814;屋過松色石門闗朝¶
雨琴書冷秋雲杖屨閒理公巖洞在猿鶴伴躋攀¶
　　岳水部見過¶
京邑常留别鄉園此見尋買山乞士意出世使君心雲¶
色停車晩松聲解帶深風期超上乗白業可中林¶
　　題瀟湘館¶
<pb:KR4h0135_WYG_023-8b>¶
幽徑湘雲入叢花竹幾竿林清移席動溪碧巻簾看不¶
斷三秋色長疑六月寒籜龍應自起雷雨響琅玕¶
　　行僧¶
萬行屬心師何煩百丈規總教盡形夀端為一修持立¶
到雪深處舂來米熟時苦空氷蘖念無我亦無為¶
　　憩直塢　　　　　　　　　　　如愚(十四/首)¶
西風孤杖急窘步向荒村日出雲隨蔽山昏雨到門蟬¶
聲匝樹斷秋色繞簷繁何處來砧杵催人想故園¶
<pb:KR4h0135_WYG_023-9a>¶
　　留别因公¶
虛館别同倫風烟我獨親行藏休問影名實已勞神鎩¶
鶴凌霄急窮猿擇木頻前途欣有託一鉢豈為貧¶
　　其二¶
嵗晏寒霜降行人自苦心微軀蜩翼薄長路馬蹄深慰¶
别仍留步相期更寄音烟霞雖萬里情在未分襟¶
　　山西道中晩行¶
落日他鄉客孤行何處棲人烟窮髮北風雨太行西霧¶
<pb:KR4h0135_WYG_023-9b>¶
樹深藏寺寒流亂入溪所嗟無所向空望暮雲低¶
　　已丑春雨¶
春雨何其乆東風未教情院花香易落梁燕乳難成寒¶
釀村舂嗇泥醪市馬傾都門三月半栁底未聞鶯¶
　　華頂峯¶
藴麗絶羣峯藏眞秀靄濃霞標出海日路引到門松赤¶
井葱猶見青池墨尚封居然靈爽外萬壑暝傳鐘¶
　　法相寺禮長耳佛肉身¶
<pb:KR4h0135_WYG_023-10a>¶
古佛何年逝全軀儼未終香焚存日火旛動去時風執¶
破根還在情忘隂自空囘觀生滅者頂禮思無窮¶
　　賦得陌上桞送王生出塞¶
依依陌上栁攀折不堪情眉葉含春黛腰枝度曉鶯絮¶
飛陶令宅風滿亞夫營官渡年年種偏多出塞聲¶
　　甲午春日詠懷¶
春雪何多至嚴寒不可親一錐徒有地八口豈無身狡¶
兔慚營窟饑鷹恥就人床頭瓢自挂搏撃笑生塵¶
<pb:KR4h0135_WYG_023-10b>¶
　　其二¶
顛倒心難盡行藏事總迷秖應丘壑老翻向市朝悽蛩¶
不能忘蹷魚偏獨畏鵜何時歸短杖髙臥祝融西¶
　　其三¶
日有三餐費難將數米炊養生無後策求友乏先施積¶
雪壓脩竹窮隂結凍池首陽人可念尤羨采薇詩¶
　　其四¶
可笑穿楊射何如刻楮工縱應多注瓦寧不厭雕蟲梁¶
<pb:KR4h0135_WYG_023-11a>¶
燕深窺雨林鳩獨喚風最憐堦下鶴軒翥意無窮¶
　　湖上唁虞長孺吏部¶
湖水清踰鏡憐君獨隠踪乗流親月舸開户面雷峯得¶
失俱非馬飛潜總是龍諒多膏沐在不必怨為容¶
　　皖山除夜示衆¶
兀坐寒巖下年將此夜除燈然松上燄雪擁澗邉廬新¶
舊徒更嵗死生未卜居四方雲水客箇事竟何如¶
　　宿觀音山遲陶文學不至　　　　性&KR1886;(三首/)¶
<pb:KR4h0135_WYG_023-11b>¶
江岸葦蕭蕭千山豈憚勞天空容峭直峯峻太孤髙雨¶
雪行雙足風雷走半腰淵明愁酒禁不赴逺公招¶
　　送友¶
抱甕汲春池方將學圃畦盡鋤驕穉色不樹我人籬簡¶
易身安便逢迎老費施案頭無硯筆何有送行詩¶
　　京口早發¶
乗船復東下早發趂江潮鐘斷霜千樹雞鳴月半橋長¶
途隨止宿乆客厭行勞謾謂風濤夕毘陵去尚遥¶
<pb:KR4h0135_WYG_023-12a>¶
　　弔鄔汝翼　　　　　　　　　　明曠(四首/)¶
憐君湖海意縱死不歸家夢斷西泠月魂消北固花有¶
書藏石篋無處覓星槎友誼髙千古黄壚莫怨嗟¶
　　送沈勾章先生歸四明¶
白首天涯客相看道益尊山容藏副墨裾肻曳何門舟¶
楫遵江滸雲霞散石根河梁霜草色惆悵送王孫¶
　　懷母¶
極知深省侍無奈越山林眞有分飛感難為出世心石¶
<pb:KR4h0135_WYG_023-12b>¶
門遥氣色板屋鬱春隂白髮髙堂夢翻成游子吟¶
　　山隂道中¶
蘭舸逐江開秋深勾踐臺探竒從竹節即事坐莓苔白¶
雁行行急丹楓樹樹摧霞標天欲赭疑是赤城來¶
　　問影　　　　　　　　　　　　法杲(八首/)¶
夜堂孤繞座何物共徘徊奄忽吹燈去斯須趂月來似¶
奴家未畜疑客户誰開折項低看汝將無汝在哉¶
　　入菴¶
<pb:KR4h0135_WYG_023-13a>¶
春林重拭目片片落空花未死俱為客能安即是家十¶
年藏市虎一日了弓蛇莫怪寒山笑于今笑轉賖¶
　　僦居¶
獨樹帶斜日翛然四壁存野花空發豓霜草自營根幻¶
擬雲為路寒如雪在門彼膻安足慕名已挫乾坤¶
　　秀公楚歸蘭若被蝕作詩唁之¶
君自沅湘至蘿非舊日垣馬空支遁&KR0491;蠶食給孤園露¶
壁花爭泫風堦草自翻寄聞當道者好為瀉金言¶
<pb:KR4h0135_WYG_023-13b>¶
　　梁鴻溪上與潤兄夜話¶
扼腕悲浮俗挑燈坐夜分豺狼添夕夢蝴蝶亂秋雲玉¶
楮羞工我金蘭誤識君物情奴見婢事事不堪云¶
　　焦山寄浸兄¶
薪水從天意蘧廬仗友生但愁衣下事安問域中名竹¶
樹能相語風濤總不驚時從海門上遥看闥婆城¶
　　咏竹¶
最愛南崖竹蕭蕭徧法堂因風調緑影乗月度空香葉¶
<pb:KR4h0135_WYG_023-14a>¶
誤溪雲亂梢凌石壁長夜深魂夢裏秋雨到繩床¶
　　秋日潤兄自洞庭見訪山中分得橋字¶
笠澤信迢遥霜天忽倚橈其蹤皆泛梗斯世幸同條獵¶
獵風千壑蒼蒼雨一瓢白雲如有意先我候谿橋¶
　　摩雲亭夜坐　　　　　　　　　彰靜(三首/)¶
孤形出林表寒色動江濆天近山欹月亭虛夜宿雲暗¶
蟲藏草聒清漏帶霜分彷彿旃檀氣名香何處焚¶
　　次韻張懷禹北固齋頭¶
<pb:KR4h0135_WYG_023-14b>¶
地接法王臺門當石徑開桐花留几席竹月逗莓苔野¶
鳥樹邊下青山市裏來苦吟殊未巳清磬一聲催¶
　　不礙亭¶
那堪奔勢大鬱島結滄溟石小難容膝江空不礙亭浪¶
花爭笑白沙草獨含青就此窺鐫跡應非郭璞銘¶
　　宿水月居　　　　　　　　　　廣製¶
幽居隣水郭仄徑引山房月色穿花塢鐘聲過女牆半¶
忩沉暑氣片石冷湖光白髮髙僧在悠悠身世忘¶
<pb:KR4h0135_WYG_023-15a>¶
　　送友遊天台　　　　　　　　　智舷(四首/)¶
記得天台路猶然如夢中履聲山答響錫影澗浮空藤¶
古全無葉松寒只有風惟應多道者神契可能同¶
　　答錢懋榖¶
目極髙天外心懸大海隈吾將飛錫去君又寄詩來種¶
秫秋能熟栽花晚自開願言茅屋下如舊長青苔¶
　　落葉¶
一掃一畨有爭如聽自休籬根應速朽樹上豈常留既¶
<pb:KR4h0135_WYG_023-15b>¶
向抽邉殞還從殞處抽若教吹不落必也嵗無秋¶
　　弔竹¶
首尾節誰失始終心自空不能存片葉猶欲振清風想¶
爾初辭籜毅然如直躬耐寒兼耐暑孰與此君同¶
　　焦山送别鄔子逺　　　　　　　通潤(二首/)¶
送别臨厓口千峯冷翠微大呼江月出狂嘯海雲飛斷¶
壁風驚㡌寒潮水濺衣相逢眞不易何乃即言歸¶
　　春日焦山閱楞嚴經¶
<pb:KR4h0135_WYG_023-16a>¶
一枝懸笠處三月聚糧時日出人初醒春深燕不知細¶
風梳石髮新水扈江蘺未入空王殿冥然尚有疑¶
　　登雙徑山　　　　　　　　　　大泓(四首/)¶
孤笻支曲磴雙徑上岧嶤天借山青近雲分海碧遥春¶
風扶雨脚香鳥挂松寮九九燈傳後西來意寂寥¶
　　弔岳武穆墓¶
過式英名在空山埋骨深旌旗還矯詔社稷付和金雨¶
灑前朝淚風悲今日音精忠尚餘烈宰木向南森¶
<pb:KR4h0135_WYG_023-16b>¶
　　除夕懷兄弟¶
爆竹聞村落還鄉思轉遥愁難同嵗盡夢不待春招燒¶
燭依孤影支身剰一瓢風塵走兄弟天各淚今宵¶
　　初訪道可¶
昔曽翻白雪今得識風儀雅似閒雲靜清同瘦竹竒讐¶
經通問字養鶴不循時莫謂論交晚忘年未在遲¶
　　京口送太素遊燕　　　　　　　廣化(十二/首)¶
客路難為别袈裟無淚懸千峯寒白足一葦淡秋烟乞¶
<pb:KR4h0135_WYG_023-17a>¶
食夷王國傳經帝子筵幽燕如踏徧歸種逺公蓮¶
　　聖水寺禮中峯雲國師塔¶
捫蘿石磴上孤塔雲悠悠半碣殘碑盡三朝白骨留寒¶
燈明破殿片雨洗荒楸一段開山事西風黄葉秋¶
　　廣陵道中送顯弟㕘憨山師¶
魯地餘千里拂衣寒獨行江梅催臘盡淮水入春明世¶
外逢師友天南少弟兄髻珠如與示懸聽錫飛聲¶
　　輓張巨甫教授¶
<pb:KR4h0135_WYG_023-17b>¶
門前胥水寒水映月明殘苜蓿還留筯先生已盖棺眼¶
中花影盡詩裏泣聲乾蹋盡籬邊菊難酬夢考槃¶
　　過訪韜光禪祖故院¶
洞暝雲歸早峯髙路轉遲哲人誠逝矣古道重于斯馴¶
鶴巳新主啼猿猶故枝岩花空自摘胡可慰遐思¶
　　江上懷化儀徑山¶
憶曽留别處西水驛前亭夢裏驚春色途中換嵗星雨¶
來吳甸黒月出徑山青倘滌滄江足香龕就石扃¶
<pb:KR4h0135_WYG_023-18a>¶
　　夜宿田家因贈¶
相逢不知姓竹榻欵髙眠白髮人雙口青山水一田槿¶
籬浮宿雨茅屋濕秋烟近説寛租税床頭有酒錢¶
　　夜投慧花菴謁師¶
黄昏仍買渡一水就南邨路黒人歸語天寒僧閉門斷¶
烟横徑口殘雪凍籬根感切雲萍話青燈弔夢魂¶
　　壬寅正月二日初度¶
草色㺯新烟春風一黯然律囘燈下夢伎喪口頭禪顧¶
<pb:KR4h0135_WYG_023-18b>¶
影羞隨世逢人怕問年梅花可無恙嵗嵗眼雙圓¶
　　江上懷母¶
旅飯他鄉乆難為游子傷白頭寒枕席青線識衣裳楓¶
㟁三呉雨萱墀十月霜每懷門傍暮形影弔斜陽¶
　　登雨花䑓¶
石子岡前路江横一帶斜白雲呼不起青草夢還賖幻¶
跡潜狐兔空香襲雨花不堪凋弊色寒日上袈裟¶
　　禮𤣥奘法師塔¶
<pb:KR4h0135_WYG_023-19a>¶
牢落長干寺殘雲掩户庭一丘寒𦵏骨萬里獨傳經漢¶
刹燈懸紫流沙淚下青重來掃臺石花雨夢沉冥¶
　　登天台髙明寺　　　　　　　　廣印¶
晴日度幽溪松蘿青靄迷路隨峰上下雲逐樹髙低猊¶
座支郎印雞園學士題此中堪隠處應在響巖西¶
　　焦山寄友　　　　　　　　　　祖印¶
小隠非無意清修獨不羣園蔬常自摘瓶粟與人分倚¶
竹春江雨攤書暮嶺雲每逢遥夜月孤寂更宜君¶
<pb:KR4h0135_WYG_023-19b>¶
　　焦山送友　　　　　　　　　　明湛¶
白業為生計青山不待招倚雲窺夜月隔竹聽春潮絶¶
島堪停策深林好挂瓢一枝君自取於此足逍遥¶
　　江上懷友　　　　　　　　　　通凡(七首/)¶
風雪聮床夜雲山憶别時客情新栁解鄉夢落梅知天¶
濶雁聲逺江寒草色遲一言吾不忘曽有更來期¶
　　長橋夜泊同王朱二大行分亭字¶
汀草帶魚腥汀花映水亭江城連夜色沙浦動春星短¶
<pb:KR4h0135_WYG_023-20a>¶
笛漁人火斜風雁塔鈴餘生良可念相聚總浮萍¶
　　和周開之賦僧院紫蝴蝶花¶
客有到僧院題詩翫物華忽看風外蝶幻作雨中花思¶
不迷春草情堪戀晚霞芳叢好棲托寧忍過隣家¶
　　憶亡友卞天軸¶
一死還一生交含夙昔情埋香憐俠骨不朽是詞名志¶
業竟難遂文章空早成知君無癖好那用作驢鳴¶
　　海門¶
<pb:KR4h0135_WYG_023-20b>¶
江影立雙峯烟波信幾重春寒留雁騖雨急鬪蛟龍不¶
盡芳洲樹頻來翠靄鐘沙頭有漁父薄暮更相逢¶
　　賦得落雁浮寒水¶
晴沙依獨雁汀樹帶殘秋月落隨聲度天青見影浮搗¶
衣還極浦吹笛是孤舟寂莫南樓夜應多玉壘愁¶
　　過張元弢留贈¶
經時不出菴秋老一幽探眞率成心賞英雄見手談家¶
貧餘紫芋樹冷落黄柑别去如相念鐘聲湖水南¶
<pb:KR4h0135_WYG_023-21a>¶
　　初住焦山别峯菴　　　　　　　智學(二首/)¶
錫挂别峯西春江草色齊山髙疑日近水逺似天低竹¶
影侵階冷松花覆徑迷一枝吾欲借聊爾此中棲¶
　　雲聲菴贈印公¶
一徑臨江僻門開向夕曛舍隣鮫室近燈與釣船分山¶
色渾兼水濤聲半入雲知君百念冷庭草晝氤氳¶
　　鹿門阻風　　　　　　　　　　如能(三首/)¶
風雨淹旬日無言對水流泥深妨舉足岸險怯停舟獨¶
<pb:KR4h0135_WYG_023-21b>¶
鳥蒼烟暮寒雲碧樹秋龎公不可見空自鹿門留¶
　　秋日自在菴即事寄俞公臨山人¶
卑棲縁草莽秋杪興偏賖靜臥聽風葉閒行就菊花亂¶
雲飛逺樹流水出寒沙為報髙陽客禪房可寄家¶
　　臥病¶
短榻空蕭索拘拘一病身月明秋入户風冷夜吹人氣¶
盡行無力魂銷夢不眞偉哉慿造化世路更何親¶
　　上方寺遲同遊不至　　　　　　大壑(三首/)¶
<pb:KR4h0135_WYG_023-22a>¶
湖光斜遶寺松影曲藏闗颿過烟中樹僧歸雨外山井¶
梧秋更老橋蘚晩逾斑目極天涯盡扁舟不易還¶
　　飯華山寺𢎞範精舍¶
愛汝幽棲處松扉隔水開採芝人不到乞食鳥俱來澗¶
黒雲歸寺巒青雨過臺山山香橘柚忍折一枝囘¶
　　晚泊盤門因懷南屏¶
郭次霜嚴夜篷淹水宿時忽驚冬至早始恨客歸遲苔¶
或青迷徑松應翠過池離亭凋盡栁誰繋逺人思¶
<pb:KR4h0135_WYG_023-22b>¶
　　登金山紫霞樓　　　　　　　　定堅¶
躡屐層臺上危樓嵌碧空水流青嶂外人在白雲中木¶
末疑天近山迴似路窮何當脩羽翰于此馭長風¶
　　送吕天遊還吳　　　　　　　　如瀚(三首/)¶
好山看欲盡言返舊林巒細雨千峰暮長江一棹寒仙¶
踪滄海上歸思白雲端想到鄉園日籬花應未殘¶
　　遊古寺¶
千峰當落日一逕入空林寺古無僧住山竒有客尋巖¶
<pb:KR4h0135_WYG_023-23a>¶
花天際落嵐翠雨餘深歸路松杉裏時聞幽鳥吟¶
　　鼓山道中¶
曠野澹秋色踈林澄晩晴逢樵詢古蹟隔水辨山名老¶
樹半邊死寒雲隨處生禪居知不逺巖際有鐘聲¶
　　寓焦山　　　　　　　　　　　慧浸(二首/)¶
有閣開焦島凄風日日聞未膠千里雪欲凍一江雲帆¶
折蒼山影沙留白鷺羣祇因人世隔心跡冷斜曛¶
　　山中秋暮¶
<pb:KR4h0135_WYG_023-23b>¶
涼飇吹不歇巖壑倐深秋道者心能足孤雲跡自幽水¶
烟横谷口霜葉滿溪頭只合蓮峰外相期鹿豕遊¶
　　别項季輿　　　　　　　　　　明賢(二首/)¶
倚杖青山乆浮杯渡月時入林花作雨歸院鳥催詩幽¶
意從招隠𤣥言欲問竒感君風義切行矣更遲遲¶
　　從軍行¶
聞出擒王帥英雄起白茅嚴城傾附螘&KR0914;海射沈蛟天¶
策遥尊日邊風勁折膠所嗟氷雪裏征甲幾曽抛¶
<pb:KR4h0135_WYG_023-24a>¶
　　夜雨偶作　　　　　　　　　　𤣥覺¶
木落雨瀟瀟嚴城夜寂寥巢寒孤鶴語雲響臥龍驕瀑¶
雨階前急鄉山夢裏遥歸舟曽有約髙枕聽江潮¶
　　九日　　　　　　　　　　　　斯徳(二首/)¶
無處登高㑹孤吟送落暉菊花霜後老木葉雨中稀逺¶
渚雁羣度空原人獨歸薄寒先中我誰為授寒衣¶
　　庚子除夕¶
菀彼堦前桂畸人手自栽嵗華今夜除身世晚年催物¶
<pb:KR4h0135_WYG_023-24b>¶
我皆無盡寒暄互有來寸心非蠟炬端作不然灰¶
　　寄藕花社師　　　　　　　　　徳彦(七首/)¶
落落乾坤意生涯只舊林不須浮世重自有白雲深亂¶
竹春風色孤燈夜雨心社中諸弟子誰可與浮沉¶
　　寄道可社弟¶
強扶清瘦骨好景入追尋月出蘆花渚秋髙楓樹林星¶
霜空屈指湖海念亡簮叔世非君應詩禪此去心¶
　　友人過訪徑山禪舍¶
<pb:KR4h0135_WYG_023-25a>¶
賦命常甘病乾坤自一丘紫芝生破屋碧眼淨髙秋日¶
暝松烟寺天低竹嶼樓相逢聮榻夜不為話窮愁¶
　　秋日漫興¶
睡起衡門下惺惺萬慮空日髙飛野馬天逺度冥鴻學¶
道爭前列干時拜下風即今皆貴貴誰敢傲王公¶
　　其二¶
宇宙漂零乆方知一壑安吾猶憐鎩羽誰不慕彈冠木¶
落秋容瘦鵰盤暮色寒病餘來往斷何處罄交歡¶
<pb:KR4h0135_WYG_023-25b>¶
　　送僧自楚遊燕¶
撮土人間世何云去路長瓢空燕市月衲敝楚天霜乞¶
食花村暖行吟草樹香臨風雙碧眼幾度立髙岡¶
　　過藕花師白蓮社中¶
追隨長恐後不惜雨中行鳥影雲邉濕花香鉢裏生屐¶
留苔徑跡門應竹林聲玉貌儼然在難忘問難情¶
　　與樊公過導公村居　　　　　　方擇¶
借爾尋田野為期十日前櫂浮寒浦雨風颺午廚烟紅¶
<pb:KR4h0135_WYG_023-26a>¶
樹村橋逺黄花野徑偏劇譚今嵗稔相對夜缸燃¶
　　沙河道中即事　　　　　　　　行忞(三首/)¶
野曠春隂翳途窮轉厭賖低頭避白日障眼憎黄沙水¶
濶馬驚渡橋危人暗嗟閒遊亦至此誰復免離家¶
　　香樹菴¶
烟壑穿將盡曇花别一窩飯香呼鳥下瓜熟引猱過樹¶
色當階古泉聲轉徑多何時了行脚來住此山阿¶
　　過王快鎮時余將登五臺¶
<pb:KR4h0135_WYG_023-26b>¶
野曠烟無色村荒樹不皮十年勞夢想萬折此驅馳投¶
憩罕香刹行瞻但廢詞豐千期不與獨往亦宜之¶
　　早秋　　　　　　　　　　　　道耕(二首/)¶
十載竟何事支離只薜蘿壯心憐病乆新句感時多夜¶
色螢然草池香風觸荷有身元是患隨意學維摩¶
　　重過極樂寺與費元朗夜話¶
天涯成積想那得不重來旅况忽全破鄉心始半開倚¶
松看碎月把臂立荒苔謾説曽無念疎鐘聽幾囘¶
<pb:KR4h0135_WYG_023-27a>¶
　　北山　　　　　　　　　　　　𢎞灝(二首/)¶
幽寂北山下依巖結搆偏短墻溪石壘破户野蓬編開¶
檻呼猿入穿林警鹿眠髙峯遮日影滿谷冷秋烟¶
　　題林逺片石齋¶
片石精藍外寒光逼户庭影由臨水碧色以上苔青&KR0631;¶
澤疑含玉稜層恐落星跏趺遺迹在好共日譚經¶
　　禮先妣殯所　　　　　　　　　佛引(二首/)¶
髫年辭世網十載隠桑門甘㫖何曽供形骸空復存悲¶
<pb:KR4h0135_WYG_023-27b>¶
風寒慘骨落日暗銷魂忍覩巢林鳥長懷反哺恩¶
　　同空波休逺休明從朗初過楊伯翼先生殯所¶
孤殯非蒿里茅堂仍舊園小松全過閣亂竹半欹門才¶
與名爭忌詩將道共尊無縁見顔色典則就誰論¶
　　蕭齋　　　　　　　　　　　　圓復(二首/)¶
蕭齋無長物片石勝林臯蓬户三楹小繩床八指髙空¶
唯觀水月靜不厭松濤瓦竈炊菰米青烟染布袍¶
　　謝張儒愿先生惠緇衣¶
<pb:KR4h0135_WYG_023-28a>¶
檀越緇衣好何當惠野僧價疑纓絡重色共水雲澄禮¶
佛時偏袒吟詩暫挂藤却思慈母線感激意彌増¶
　　夏夜聞蟋蟀　　　　　　　　　智證(三首/)¶
許大一微物動人無盡思不嫌催夏晚却怪先秋時悲¶
斷涼風砌聲移殘雨籬天涯浮客鬢多為爾成絲¶
　　落葉¶
憐非耐寒質難禁醉霜姿始信叢生日不無秋後時辭¶
條翻月墮飄徑掠雲吹寧用嗟揺落榮枯倘自知¶
<pb:KR4h0135_WYG_023-28b>¶
　　吳無為秋水居¶
水淨涵茅屋斜分霜葉丹湖雲吹座濕竹色打忩寒采¶
荇客為供釣魚鶴作餐無求與世合浮没自為看¶
　　送友還蜀　　　　　　　　　　讀徹¶
蠶叢西望儉遥指青冥間短棹從天去長江今日還雲¶
生連棧道月出度秦闗行盡啼猨處知君兩鬢斑¶
　　聞琴　　　　　　　　　　　　住實(二首/)¶
乆坐待鳴琹髙聲滿竹林調絃適緩急按指得幽深猿¶
<pb:KR4h0135_WYG_023-29a>¶
鶴有清趣漁樵多古音愛君能獨操吾識子期心¶
　　落葉¶
枝頭動寒影蕭索下園墻别樹情何短驚風意自長庭¶
前纔掃盡空裏又飛揚愁思歸無地飄飄映夕陽¶
　　榖日　　　　　　　　　　　　法通¶
榖日飄風急髙齋籬落寒一鳩雲外喚萬樹雨中看白¶
㸃山人髮青登野菜盤嘉辰幸無事良乆即庭蘭¶
　　過伍將軍廟有感　　　　　　　正勉(九首/)¶
<pb:KR4h0135_WYG_023-29b>¶
古廟蟬聲裡秋風肅將旗野花窺木主山鳥啄苔碑恨¶
未収江賦忠曽入楚詞存吳應有策欲問恐還疑¶
　　寒食禮衣鉢師塔有感¶
靈塔香雲埒披榛作禮遲酬恩身負土頌徳口為碑十¶
載依慈父千秋失導師大招魂不返松樹老西枝¶
弱齡送桑梓瓠落自逃禪病得醫王療才為伯樂憐談¶
經當愛日執紼又重泉痛撫堦前樹星霜四九年¶
村塢逢寒食孤墳覓化城時來春又去人死草還生水¶
<pb:KR4h0135_WYG_023-30a>¶
月遺眞性烟蘿入妄情蕭蕭松栢後疑有錫歸聲¶
　　卜居¶
謾説巖阿好隨縁應反招寸心忘寵辱尺地盡逍遥道¶
喪無長策詩窮有破瓢春風吹竹塢滿志在鷦鷯¶
　　其二¶
茅屋帶沙村僧貧道自尊浮沉身是海禍福口成門用¶
拙輕全瓠時危失大樽滔滔天下事和俗且吹壎¶
　　其三¶
<pb:KR4h0135_WYG_023-30b>¶
愚公不牧馬無慧辨妍媸應世渾占夢翻經若問竒人¶
情新槖籥吾道舊鑪錘即使同朝&KR0818;榮枯亦有時¶
　　其四¶
風雨暮林開雙溪春水來浮天缺舟楫縮地老莓苔毁¶
璞翻髙價全樗故不材即今愼移竹桃李莫同栽¶
　　其五¶
善却螳螂臂逃禪學解牛物情鍾海藏生事托雲浮薜¶
茘香堪把梅花冷結愁前途當草昩流落鳯凰洲¶
<pb:KR4h0135_WYG_023-31a>¶
　　湖上晩眺　　　　　　　　　　眞澤¶
晚來秋氣爽觸處道機生僧老情塵薄交疎性地清峯¶
髙雙塔逈燈逺六橋明帶月歸林壑何妨猨鶴驚¶
　　秋水　　　　　　　　　　　　文貞(二首/)¶
汨汨流無極當秋也暫平魚鱗分仔細鷗掌辨縱横湧¶
練月孤皎沈珠星互明雖非滄海量一倍勝澄清¶
　　螢火¶
涼天黒月夜㸃㸃亂星熒雨打猶難滅風吹轉自明低¶
<pb:KR4h0135_WYG_023-31b>¶
移流水細淡挂小橋横莫笑光微末能成車𦙍名¶
　　題聊齋　　　　　　　　　　　通衡¶
隠居知有道髙躅與誰同栁識先生致梅兼處士風衡¶
門蓮浦接茅閣板橋通杖履從兹慣相過興不窮¶
　　和聊齋　　　　　　　　　　　大壑(四首/)¶
結廬遂幽栖聊復遺世情巖寒夏木長湖緑秋蓴生日¶
夕狎魚鳥淩厲搴芳英吾貴適吾意豈必希塵纓¶
　　蓀谷¶
<pb:KR4h0135_WYG_023-32a>¶
曲磴餘蒼蘚危梁度碧雲山深溪屢合樹密徑斜分佛¶
火寒猶見僧鐘晝不聞空留爭席處野老自為羣¶
　　爽閣為吳中祕徳聚賦¶
飛閣俯濠梁翳然林木蒼峰髙來積翠梅早度空香魚¶
鳥親行樂琴書適坐忘曇花應愛客揮麈落胡床¶
　　黄儀部貞父昔招同遊黄山以病不果有懷¶
春期虛折簡囘首曠前期洵美宜今夕從遊豈昔時谿¶
雲愁不散山雨夢相思誰謂情空盡今猶悵别離¶
<pb:KR4h0135_WYG_023-32b>¶
　　聊齋次韵　　　　　　　　　　照初¶
卜築閒林下翛然寄逺情種魚春水至移栁暮烟生一¶
檻來千嶂朱䦨媚紫英看君幽興發嘯詠適簮纓¶
　　聊齋次韵　　　　　　　　　　大善¶
暫隠隣湖曲幽然逺世情忩中片水浄門外兩峯生塔¶
影冩青案山光澹紫英天心在蘿薜何用謝簮纓¶
　　聊齋次韵　　　　　　　　　　契靈¶
門當垂栁徑居稱逸人情鶴聽書聲慣魚驚客影生㸃¶
<pb:KR4h0135_WYG_023-33a>¶
香持衆偈索茗賦羣英雲浄湖天暮長歌一振纓¶
　　為聊齋主人賦　　　　　　　　性&KR1886;¶
志士恃趨操湖南繋一瓢紫竹花籬落朱欄木板橋雪¶
㵼石飛瀑風寒松弄潮半間茅屋裡獨坐聽蕭蕭¶
　¶
　¶
　¶
　¶
<pb:KR4h0135_WYG_023-33b>¶
　¶
　¶
　¶
　¶
　¶
　¶
　¶
　古今禪藻集巻二十三¶
