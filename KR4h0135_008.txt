# -*- mode: mandoku-view; -*-
#+TITLE: 古今禪藻集
#+DATE: 2015-08-25 00:40:06.380452
#+PROPERTY: ID KR4h0135
#+PROPERTY: BASEEDITION WYG    
#+PROPERTY: JUAN 卷八
<pb:KR4h0135_WYG_008-1a>¶
欽定四庫全書¶
　古今禪藻集巻八¶
　　　　　　　　　　明釋正勉釋性&KR1886;同輯¶
　宋(五言古詩/)¶
　　贈峽山清倫禪師　　　　　　　簡長(三首/)¶
褰衣汲靈水混滌巾屨塵烟靄霽杉竹澄凝此心神髙¶
僧灑真雨澤彼寒草春華月寫空印清霜肅齋身猶言¶
振金策歸作耶溪隣¶
<pb:KR4h0135_WYG_008-1b>¶
　　夜感¶
無眠動歸心寒燈坐將滅長恐浮雲生奪我西窗月¶
　　送方仲荀¶
行客心如何借劔為君歌雨昏山未開花盡春無多欲¶
知貧别情涕涙空滂沱¶
　　湘江有感寄王内翰　　　　　　行肇(四首/)¶
逹士絃性直佞人膠辭柔靳尚一言巧靈均千古愁孤¶
蟾魄長在寒雲恨難収空使湘江水至今無濁流¶
<pb:KR4h0135_WYG_008-2a>¶
　　中秋對月¶
暮雨過寥廓江天正青蒼列樹無殘隂積水有異光幽¶
蟲鳴欲徧宿鳥驚忽翔永夜如至公鑒我吟清章¶
　　送希晝師之九華¶
忽起峯外心跡謝人中境雲去竹堂空鷺下秋池静野¶
宿清溪深月在諸峯頂日暮立長江遥㸔片帆影¶
　　汎若耶溪¶
霽雨牽野情孤舟逐兹賞積水連逺空落日垂萬象岸¶
<pb:KR4h0135_WYG_008-2b>¶
回雲獨隨山轉泉更響望望極寒源猶言放輕漿¶
　　擬古　　　　　　　　　　　　慧崇¶
幽禽迎曙響佳木含春榮獨有綺窗婦耿耿萬里情塵¶
色皓鴛幌日華明風筝高葢久不返中宵自懐貞¶
　　念佛三昧詩(并敘/)　　　　　　　遵式(四首/)¶
　叙曰念佛三昧踐聖之妙道凡掲厲于法流者何莫¶
　由斯矣晉慧遠師化潯陽集賢輩乘之為際極之軌¶
　瑯琊王喬之洎羣賢皆為念佛三昧詩逺為序皇宋¶
<pb:KR4h0135_WYG_008-3a>¶
　丙申沙門遵式㑹四明髙尚之賔百餘人春冬二仲¶
　一日一夜萃寳雲講堂想無量覺行漢魏經壬寅既¶
　廢適台之東山忽思俄成故事惜無逺焉乃擬晉焉¶
　作詩寄題于石垂于後世也詩四章章八句¶
萬感外形骸儼然虛堂寂明毫冠羣彩幽神資始績妙¶
象非夙預俗覽豈良覿㭊之㑹入微清玩心無懌¶
　　其二¶
金肌昧真見八音愚正聞𤣥空了無託至渉寧有勛森¶
<pb:KR4h0135_WYG_008-3b>¶
羅㑹都寂長空銷積氛良哉此逹觀局士安與云¶
　　其三¶
融抱廻曲照熙如鑑中象諦覧無遺心虛求非滯想追¶
夢忘始終通幽宛如往藉此㑹神姿逍遥期西賞¶
　　其四¶
鑑極𤣥想孤動静如為區大象詎形儀大方誰亷隅正¶
賞不隱括妙踐無廻迂心澄徧知海粲粲黄金軀¶
　　白雲謡送明教嵩禪師歸山　　　懐璉¶
<pb:KR4h0135_WYG_008-4a>¶
白雲人間來不染飛埃色遥爍太陽輝萬態情何極嗟¶
嗟輕肥子見擬垂天翼圖南誠有機去當六月息寧知¶
絪緼采無心任吾適天宇一何遼舒巻非留迹¶
　　古意　　　　　　　　　　　　契嵩(十二/首)¶
風吹一㸃雲散漫為春雨洒余松柏林青葱枝可取持¶
此嵗寒操手中空楚楚幽谷無人來日暮意誰與¶
　　其二¶
雲中見雙鳥髙飛揭日月毛羽賁文章翺翔異鷹鶻翛¶
<pb:KR4h0135_WYG_008-4b>¶
然邈千里竟不顧林樾春風漫飄颺勁翮更超忽陌上¶
逰俠子窺爾徒倉卒雖有金彈丸睥睨不敢發因知竒¶
異資自保長超越回視黄雀羣胡為戀塵𡋯¶
　　其三¶
堪笑浮雲髙凌虛翳日星(凌虛或/作扶揺)寧作蘭蕙幽草中自¶
芳馨自足乃天分未需爾虛靈掩翳之所惡胡為久亭¶
亭古來曠逹士浪跡多晦暝山林惜長往藏用亦藏形¶
愚谷不可及窅然還自寧嗟余亦羨此岑寂養頽齡¶
<pb:KR4h0135_WYG_008-5a>¶
　　感遇五首¶
海水晦夜清秋色涵蓬壺有叟䨇龍公鐡網羅珊瑚風雲¶
浩容與悵恨何所圖欲問天上人可換明月無¶
　　其二¶
仙人白玉京去去何縹緲瓊樓十二層玲瓏汎雲表銀¶
湟月為波萬頃即池沼秋來宫殿光逗落人間曉空際¶
時澄明烟霞眇青鳥可見不可到所思空杳杳¶
　　其三¶
<pb:KR4h0135_WYG_008-5b>¶
天威不到處干戈動邉鄙將軍奮威猛英雄勢隨起紛¶
紛出榆關肅肅秋色裏白馬冐黄雲清霜厲嚴㫖少壯¶
羽林兒務能莫多喜好武匪君心用兵不得已寄言飛¶
將軍妙畧應無比志在報君恩豈為黄金死丈夫身許¶
國慷慨當如此寧教太史書輕笑魯連子¶
　　其四¶
空虛澄逺烟霽色含秋景思君毎盤桓駐目千峯頂明¶
月初團圞可照美人影美人來不來雲霞𣺌林嶺¶
<pb:KR4h0135_WYG_008-6a>¶
　　其五¶
松栢地之靈草莽亦同茂願得區域中人心復純素蒼¶
梧㑹稽隂罔復有陵墓六合無知音青山有歸路人生¶
惜朱顔鑒照長相顧昨夜露華臺誰不怨秋暮¶
　　懐越中兼示山隂諸明士¶
厭見人境喧清游憶靈越東南千萬山浮青滿寥泬從¶
來鑑中景形勝人間絶月湛換鵞溪雲起藏書穴客子¶
若飄蓬遽與故人别尺素未及通芳草已云歇所悲行¶
<pb:KR4h0135_WYG_008-6b>¶
路難俯仰損名節鳴鳳欲東飛寄語謝明月¶
　　山舍晩歸¶
薄暮還精廬徐行無所並日入月還清山空水更静彷¶
彿聞踈鐘翛然在西嶺寄語髙世流來兹謝塵境¶
　　讀書¶
讀書老何為更讀聊遮眼此意雖等閒髙情寄無限錯¶
磨千古心翻覆幾忘飯不知白雲去春静山中晚¶
　　遊大慈山書晝上人壁¶
<pb:KR4h0135_WYG_008-7a>¶
谷裏侵雲寺尋幽到深處春過寒花開人來啼鳥去豈¶
期草庵客日暮此相遇¶
　　廬山雜興　　　　　　　　　　道潜(三十/三首)¶
古帝論匡山南國之徳鎮邇來得躋攀此語始吾信雄¶
雄壓大江矗矗排萬仞青天落飛瀑白日雷霆震石鏡¶
俄忽開孤光舞而運異花無冬春瑶草亦芳潤逺公初¶
渡江道譽藹東晉劉雷賛髙風遯世各無悶陳跡虎溪¶
頭于今誰與訊¶
<pb:KR4h0135_WYG_008-7b>¶
　　其二¶
衆峯勢連環萬叠不可窮香爐獨秀㧞佳氣常葱葱長¶
風巻游霧曉壁開曈曨招提出其下樓觀排青紅回眸¶
盼五老刻削金芙蓉宜哉謫仙子愛此巢雲松¶
　　其三¶
白鶴峯後原逶迤曠平陸道周問樵子古實青牛谷披¶
榛得徑路曵杖驚麋鹿鮑生古騷人曽過錬師宿明月¶
古壇邉題詩記脩竹兹焉廢耕隴嵗晏空菽粟薄日静¶
<pb:KR4h0135_WYG_008-8a>¶
銜山驚湍瀉哀玉囘首睇吾廬風幡隔林麓¶
　　其四¶
山南信美矣山北尤増竒春風錦繡谷紅素自相依梯¶
空上絶巘雲日驚倒窺崖壁暈祥光五色成頗梨旁通¶
大林寺松竹短且欹樂天當日游四月桃始披餘齡願¶
寄此永與世人違¶
　　其五¶
少文好山林毎往輒忘歸余生千載後獨與斯人違朅¶
<pb:KR4h0135_WYG_008-8b>¶
來爐峯下結宇聊棲遲長林拱茂木九夏遺炎曦溪雨¶
晝忽破藤花照清漪黄鸝語深竹可聴不可窺¶
　　其六¶
暮峯騰𤣥雲飛雨來滂沱亂㸃洒蒼壁森森掛青蘿須¶
臾漲前溪蕩蕩浮銀河中流轉巨石出没如黿鼉天宇¶
夜開霽星蟾瑩摩挲玲瓏辨崖樹宛轉照庭柯詠詩無¶
傑句奈此佳景何¶
　　其七¶
<pb:KR4h0135_WYG_008-9a>¶
中巖不知暑但覺晝景長朝來出孤定踽踽行西岡風¶
泉漱石齒松雨飛蒼蒼猿鳥亦我喜鹿麋還相將喬林¶
積翠下粲然矚孤芳冉冉抱絶格霏霏浮暗香山祗善¶
守䕶每吐雲霧藏寄言樵蘇子慎勿輕摧傷¶
　　其八¶
龍湫亘三峽草木皆森竒禪餘得支徑别塢行逶迤上¶
人吳門秀邈有方外姿芒鞵襯兩足策策欣相追秋田¶
罷刈穫雲水明空陂雙雙林中禽文彩光陸離雍容事¶
<pb:KR4h0135_WYG_008-9b>¶
飲啄相顧忘驚飛鮮飈忽騰馥嵓桂飄葳蕤峯端卧落¶
日眷此忘還期¶
　　其九¶
山深雲物清挹玩洗浮慮昨日行澗南飄然即芒屨風¶
潭耿危彴晚與樵争度隔水認梅花方驚嵗華暮幽人¶
眇江海樂事期誰預山月獨多情娟娟遲歸路¶
　　其十¶
髙嵓吐竒雲倐忽千萬丈援毫欲名貎巻縮非一狀飛¶
<pb:KR4h0135_WYG_008-10a>¶
仙或遨逰隐隐出其上驚飈忽吹滅轉盼惟青嶂山中¶
勝事多彼俗誰能亮¶
　　其十一¶
圓月未出嶺衆峯環蒼蒼裴囬倚脩竹遲此清夜光俄¶
驚衆木顛灎灎浮銀潢玉兔既且躍浮雲亦難妨須臾¶
經中天下矚被八荒却瞻中外官森森斂低昂¶
　　其十二¶
一月廬山陽光風動林壑隂崖拆層氷隐隐飛溜落羲¶
<pb:KR4h0135_WYG_008-10b>¶
和佐化工萬彚欣並作忽忽鳥聲聒豔豔花霧薄瘦骨¶
喜攀躋芒鞵便犖确期遇山河人賞心将共託¶
　　虚寂堂¶
吾聞卓道士操節如冰霜學窺老莊本淵然閟光芒當¶
時世莫識落魄依四方嘗為京洛逰不踐聲利場衣裾¶
巻塵土獨鶴翻南翔千里不駐足飄飄指潯陽潯陽多¶
名山飛仙共徜徉晚嵗隠城郭古宫極凄涼千金售鄰¶
壤増築成虚堂流塵斷四壁虚白浮中央惜哉今已往¶
<pb:KR4h0135_WYG_008-11a>¶
吊影空歎傷頼有賢弟子黄冠挺昻藏區區慕髙格綽¶
欲傳芬芳逐客蘇太史堂堂國之良言為天下重墨妙¶
逾珪璋為君易華榜庭户増輝光風流滿江左知子非尋常¶
　　遊詠真洞贈陶道人¶
淵明骨已朽陳迹尚可求我復識其孫長鬛青兩眸相¶
去僅千載猶能繼風流寄跡黄冠中神姿邈清脩相携¶
行洞天暝色藹已浮松寒語栖鶴潭静眠蒼虬蘭膏照¶
深夜風磬鳴重樓吾廬閟三峽清浄亦此侔何時駕鹿¶
<pb:KR4h0135_WYG_008-11b>¶
車訪我西林丘¶
　　廖司法挽辭¶
吾聞廖夫子名大不得覩讀書盡五車行義㧞前古聚¶
徒從妙齡所至變鄒魯身雖甘陋巷志欲望伊吕風雲¶
茍超騰名教當有補蹉跎鬢毛改寸禄晚方取青衫適¶
南營素幔歸湓浦秋原起新隴寂寞一坏土悲歌動閭¶
里清血洒如雨蘭玉已含芳行看秀庭户¶
　　歸宗道中¶
<pb:KR4h0135_WYG_008-12a>¶
朝日未出海杖藜適松門老樹暗絶壁蕭條聞哀猨迤¶
邐轉谷口悠悠見前村農夫争道來聒聒更笑喧數辰¶
競一墟邸店如雲屯或携布與楮或驅雞與㹠縱横箕¶
帚材𤨏細難具論老翁主貿易俯仰衆所尊區區較尋¶
尺一一手自翻得無筋力疲兩鬢埋霜根吾鄉東南㑹¶
百貨常源源金鐶衣短後羣奴列崑崙通衢旅犀象顛¶
倒同籬藩鮫綃與翡翠觸目亦已繁少壯供所役耆年¶
卧髙軒翁今處窮獨未易聴我言且當具鹽米歸家飯¶
<pb:KR4h0135_WYG_008-12b>¶
兒孫¶
　　周茂叔郎中濓溪¶
蓮花峯下水東出其流長十里漱石齒鏘然韻珩璜坡¶
陀滀野岸炯炯浮明光衣冠有曠士眷此宜徜徉乞身¶
不待老結屋栖其旁髙風慕箕頴不羨尚書郎松菊手¶
自挿葱葱蔚連岡了無川澤營庶以亷自方禽魚出堦¶
塹詎識矰繳防雲山侑几席風月非迎將萬事委空洞¶
頽然寄壺觴詩書叢屋壁教子心獨强翹翹雙鳳雛炳¶
<pb:KR4h0135_WYG_008-13a>¶
炳其文章婆娑刷勁翮雲漢期翺翔髙名與溪水千載¶
同湯湯¶
　　秋日西園¶
日月更代顯光華難並留昔人尚行樂俯仰無暫休平¶
居得君子出處常相求良辰援余臂共作西園遊極目¶
瞰平野緬然見滄洲千林澹霽色萬韻生涼秋露華漙¶
菊英藹藹香可揉參差間畦隴芋栗森相儔緑蔓無芳¶
姿碧花茂牽牛低回矚籬落樹影環清流賞物志已諧¶
<pb:KR4h0135_WYG_008-13b>¶
何用登蓬丘¶
　　其二¶
嘗聞晉支遁矯志歸沃洲千載激清風邈哉誰與儔余¶
今雖不敏萬事非身謀朅來卧窮谷未覺慙前脩一法¶
尚無遣何勞問三休巻舒在至理賞詠歸優游採薇陟¶
曽阿濯足依澗流但驚桂花拆詎識江漢秋滄溟空汗¶
漫無意狎羣鷗¶
　　其三¶
<pb:KR4h0135_WYG_008-14a>¶
憶昔少壯時意氣摩雲霓游心黄巻間豈顧白日西由¶
來昧根本旦旦從所迷邇獨悟無為文字如委泥物生¶
豈髙下至道良自齊青山遶吾廬開户衆鳥啼曉日上¶
喬木秋光媚回溪疇人長往來絶壁同攀躋遐天净若¶
掃曠目無端倪楚客一何苦登臨獨悽悽¶
　　其四¶
秋山夜來雨雲氣朝尚昏禪庭無來轍但見落葉繁石¶
室暗燈火天容開霽痕耳目思逺適曠然啓曾軒長謠¶
<pb:KR4h0135_WYG_008-14b>¶
緩輕策去去窮深源方塘灩清流鳬雁靜不喧時遭羲¶
皇翁容與諧笑言邈然採真賞嵗晏誰與論¶
　　次韻黄子理宣徳田居四時¶
四序自逶迤田園常局促春陽旋東臯迫我事銚鎒出¶
種曝籬根驅牛飲溪曲暉暉明朝陽聒聒喧布榖頹齡¶
惜筋骸曉睡謾云足蓐食出柴門荷蓧赴幽谷搴條視¶
柔桑宻葉已舒緑今年氣候早膏雨厭霡霂鄰翁時一¶
來耕耨毎相屬¶
<pb:KR4h0135_WYG_008-15a>¶
　　其二¶
離離小麥黄習習南風度桑棗暗蓬麻耘鋤困朝暮種¶
𤓰屋東隅翠蔓已分布黄花引踈籬冉冉欲横路白水¶
漫青秧聨翩下鷗鷺新絲換濁酒肴蔌羞薄具掃洒聚¶
比鄰環坐䕃髙樹稚子羨贏餘牽衣傍翁嫗牛羊嶺外¶
歸落日林梢去餉婦亦還家笑言隔煙霧¶
　　其三¶
村落已徂暑蚊蠅尚喧啾衡門霽朝雨茅竹歸新秋機¶
<pb:KR4h0135_WYG_008-15b>¶
絲迫鄰女札札無停休中田藹黄稼爛漫如雲浮緑蟻¶
釀新甕嘉魴釣清流瓦尊遲來客禮數忘獻酬三盃未¶
肻辭笑語方綢繆時平盜自隠場圃無宵憂兒孫漸束¶
髪婚嫁迫所謀欵曲從我言歸途蹇淹留林端有月色¶
相送前溪頭¶
　　其四¶
朔吹鳴髙林回塘氷已結牛羊卧茅屋原野暗飛雪壯¶
男臂雕弓短後事田獵飢鷹一號呼荒徑洒毛血歸來¶
<pb:KR4h0135_WYG_008-16a>¶
誇意氣隣舍呼飲啜明朝過南山更欲窮窟穴寒爐然¶
豆萁光𦦨時起滅布被擁嬌兒從渠踏裏裂老翁寢不¶
寐展轉念鵞鴨籬落易穿窬狐狸恐驚發¶
　　春晴¶
積雨久不破曽隂蔽城闕曉來得春風掃蕩浄六合綽¶
約墻頭花依微帶殘月少年誰家子驊騮飛蹀躞揚鞭¶
出郊外逸興生林樾黄鳥弄柔音青梅已堪折行樂須¶
及辰芳時易消歇¶
<pb:KR4h0135_WYG_008-16b>¶
　　其二¶
寒食東城隅青陽夾馳道髙樓暖鳳笙絶曲聞縹緲晴¶
日動鞦韆飛煙拂瑶草南隣與北里良辰競為好人生¶
逆旅間何必事枯槁仰首笑春風兹懐誰與造¶
　　寄邵仲恭¶
曉雨霽郛郭晴雲逓紛披羲和拆萬物初莖弄葳蕤鯈¶
魚泳弱藻漾漾動碧漪緬彼空際山黛影揺參差感此¶
芳菲節美人曠佳期音形𦕈何方莽莽天一涯長河泮¶
<pb:KR4h0135_WYG_008-17a>¶
春氷花浪激箭馳好憑三尺鯉寄我相思詩¶
　　同蘇子瞻秦少游遊惠山二首¶
杜門暗朝雨寂歴無行人隂曦忽穿漏卉木鬱巳新階¶
泉漱玉齒照眼光磷磷使君美無比卓犖遺囂塵風標¶
傲竹栢談笑凌穹旻何愧沉冥子卧霞與結隣¶
　　其二¶
揚帆渡江來洗眼驚翠樾雲安既容裔鳥哢更清絶凌¶
梯訪幽蹤琬琰亦未滅嗟我魚目光疇能綴明月狂墨¶
<pb:KR4h0135_WYG_008-17b>¶
掃琅玕風煙座中發殊勝區中人茫茫走飛轍¶
　　寄龍井辯才法師¶
法師安遠徙我見常罄折頽綱製像運基搆甚宏逹煌¶
煌四十載説法傾吳越人天㑹方丈萬趾常雜遝藹然¶
如丘山四座羞蟻垤投老倦揮松毅然辭且決飢鷹得¶
秋風轉盼俄一掣結茅南山陲雲蘿占幽絶昔我海上¶
還相尋訪林樾夜闌叩微要猨鳥寂不聒慧風洒幽襟¶
法雨濯枯枿别來今四載寒暑驚屢闋相望如晨星杳¶
<pb:KR4h0135_WYG_008-18a>¶
杳各天末何當從杖藜一笑龍泓月¶
　　送慧悟大師還闕下¶
道人本丘壑浪為京華居一往二十年嵗月驚須臾禪¶
餘挾妙術出入卿大夫飛揚動天子聲聞傾九衢紛彼¶
户外屨泛如水中鳬髙懐勌酬應逸賞思江湖春風巻¶
衣裓千里隨舳艫中泠涌樓觀圓嶠連方壺杖策歩鼇¶
頭直上窮﨑嶇超然萬象外所得良有餘興來乗白雲¶
飄飄還帝都¶
<pb:KR4h0135_WYG_008-18b>¶
　　送李仲益赴襄陽幕¶
襄陽古名都雄觀壓荆楚醉公誇文詞風物粲可數嗟¶
余未歴覧彷彿已如覩人生游宦間得此亦佳遇李俊¶
妙天姿文行兩自負少年志冥鴻千里輕一舉天風不¶
借便造物暫淹阻既無負郭田黽俛依幕府賢哉彼方¶
伯脱畧髙韻度寧俾簿書役朱墨事朝暮爽氣對西山¶
清談共樽俎試問鹿門翁遺蹤今在否¶
　　晚歸　　　　　　　　　　　　慧詮¶
<pb:KR4h0135_WYG_008-19a>¶
落日寒蟬鳴獨歸林下寺柴扉應未掩片月隨行屨唯¶
聞犬吠聲又入青蘿去¶
　　竹徑偶題　　　　　　　　　　清順¶
久從林下遊頗識林下趣從渠緑隂繁不礙清風度閒¶
來石上眠落葉不知數一鳥忽飛來啼破幽絶處¶
　　謁狄梁公廟　　　　　　　　　徳洪(二十/一首)¶
九江浪粘天氣勢必東下萬山勒回之到此竟傾瀉如¶
公廷諍時一快那顧藉君看洗日光正色甚閒暇使唐¶
<pb:KR4h0135_WYG_008-19b>¶
不改周誰復如公者古祠蒼煙根碧草上屋瓦我來春¶
雨餘瞻歎香火罷一讀老范碑頓塵㸔奔馬斯文如貫¶
珠字字光照夜整帆更遲留風正不忍掛¶
　　同彭淵才謁陶淵明祠讀崔鑒碑¶
武王既伐紂乃不立微子雖有去惡仁終失存商義夷¶
齊不肯臣甘作首陽死下視莽操輩欺孤奪㓜稚汗面¶
亦戴天特猴而冠耳桓公弄兵權劉裕竊神器先生於¶
此時抽身良有以袖手歸去來詩眼飽山翠追還聖之¶
<pb:KR4h0135_WYG_008-20a>¶
清太虚絶塵滓長恨千載心斷絃掩流水崔子果何人¶
賞音乃知此與君讀此碑相視一笑喜¶
　　懐慧廓然¶
蕭蕭暑雨過空山成夜晴月出東南峯娟娟風露清飛¶
螢自開合寒蟬亦悲鳴興來忽獨往聴此落磵聲永懐¶
西湖上絶景玉壺明松際翛然姿振策自經行即欲呼¶
就語忽隔千里程何時徑尋子夜航過臨平呼猿何足¶
道摩雲亦虛名未若擇法眼能識廓然兄應知像教末¶
<pb:KR4h0135_WYG_008-20b>¶
大法欲欹傾談笑復一出要使萬世驚燈火作朝夕巳¶
有相似情願隨人天㑹仰看辯縱横¶
　　同超然無塵飯栢林寺分題得栢字¶
沙村宿雨餘炊煙淡寒色山墟蠶市休野飯漁舟隔忽¶
逢柳際門知有道人宅扣扉山答響童子出迎客空庭¶
竟何有凍死千年栢鐘鳴食時至老僧揖就席香秔定¶
宿舂露葵應曉摘羌飢一飯美何啻萬錢值風軒納山¶
翠引手捫石壁愛此玉崔嵬嵗久自崩拆下有洄渦泉¶
<pb:KR4h0135_WYG_008-21a>¶
甘涼氷齒頰勿輕一脈微去漲萬頃澤吾行無疾徐住¶
佳去亦得欲収有聲畵絶景為摹刻興來勿復緩轉顧成¶
陳迹¶
　　次韻超然游南塔¶
遶塔不忍去新涼生早秋不見江西月一水空悠悠龕¶
燈耿晝影遺像青雙眸永懐皇祐間曽此狎沙鷗往事¶
已陳迹豐碣撑髙樓公昔從吾祖來往亦風流但餘松¶
菊在井臼遺林丘髙風不可攀落日令人愁倚杖哦清¶
<pb:KR4h0135_WYG_008-21b>¶
詩溪風波白頭脈脈不能語歸心浩難收今已不如古¶
無復相綢繆何當效船子華亭從釣舟¶
　　次韻龔徳顔栁帖¶
顔柳以字名畫畫法可究後世何寂寥此輩了無有皆¶
云學未至妙不應心手那知斯人徒徳髙名往就字工¶
徳不修名與身俱朽吾子佳少年俊氣駒方驟新詩作¶
行草開軸龍蛇走坐客口為愕我亦知肻首積墨如陂¶
池積筆髙隴阜學之不至顔要亦終至柳此詩聞東坡¶
<pb:KR4h0135_WYG_008-22a>¶
請君書座右¶
　　贈范伯履承奉二子¶
大范風月湖小范煙雨柳清明與秀徹風度隨付受醉¶
䦨看落筆已覺風助肘聲名定追尋公卿在懐袖江湖¶
方縱浪苐未一唾手乃公幹國器讜論在人口謫居長¶
閉門藥方曽校否著書亦細事用舍付杯酒君看雨園¶
鳩雨晴定呼舊¶
　　仁老以墨梅遠景見寄作此謝之¶
<pb:KR4h0135_WYG_008-22b>¶
荒寒掃横斜稀踈開未徧煙昏雨毛空標格終微見吳¶
姬風鬢亂睡色餘妬面誰令種性香風味極不淺道人¶
三昧力幻出隨意現塞管玉纎寒無勞寫哀怨¶
　　次韻李商老匡山道中望天池¶
幽人修水上春漲冐陂田時時想見之笑頰微渦旋往¶
來柴桑間妙語生雲煙廬山自髙寒青碧開晴天倚藤¶
望絶頂風味如斜川我思從之遊子亦當勉旃詩成聊¶
假寐歸夢歴層顚¶
<pb:KR4h0135_WYG_008-23a>¶
　　居上人自雲居來訪白蓮社話明日告歸作此送¶
　　之¶
浮雲山盡際花木迎春暉佳人殊方來見之消渇飢藉¶
草坐松影粉香時落衣氣貌秀可掬出語超幽微巖壁¶
鐘聲寂山隂花發稀去袂挽莫留又作甌峯歸¶
　　次後韻¶
平生邁往氣醖造次公狂才髙簿書縛貌和無歎傷君¶
㸔此風味自是萬夫望利害方焚和唾笑皆清涼頴臯¶
<pb:KR4h0135_WYG_008-23b>¶
舊廬在頃稻連畝桑時以笏拄頰阻隔如㵎岡少陵功名¶
念看鏡毛髮蒼長哦和秋雨㫄林更聞螿人生行樂耳¶
萬事付一觴淮南謫天厨大言忘巽床吾儕本踈拙閲¶
世忘否臧願言置此喙無咎持括囊桂賢供火浴龜¶
虚得刳腸一蓑煙雨蝸兩角我耕南畝君開荒¶
　　寄巽中¶
薫風度南枝餘芳委紅緑微雲生晩隂梅雨净林麓穿¶
花鸎語遲翻泥燕飛速遐想幽人居夢過剡溪曲清聲¶
<pb:KR4h0135_WYG_008-24a>¶
久絶耳斯懐抱煩燠仰道思彌髙哦詩出凡俗脱屨滿¶
户外輪蹄日相逐吾徒不得人大法世陵叔智刃剪蒿¶
蓬利鋒揮樸樕念往造前席初筮不我卜别來空相思¶
徙倚蒼山木懸知清興多銀鈎墮盈軸願得三百篇遺¶
我藏諸櫝如彼知音知價不低金玉¶
　　次韻聖任病中作¶
君詩素雄放出語秀不俗更讀病中吟清婉尤可録自¶
愧魯鈍者文字毎見辱有取定鄉閭餘事亦何足夫子¶
<pb:KR4h0135_WYG_008-24b>¶
飽書史屢曬便便腹蓄深故發遠詩成驚衆目我詩雖¶
不少俗馬空多肉頼遇秃毛髮茍仕安得禄所至有青¶
山是處堪藏育行當拂衣去此志吾已卜君須更勉旃¶
當以謙自牧功成還故鄉竹杖巾一幅永從林下遊此¶
詩無厭讀¶
　　送濟上人歸漳南¶
宻林影羣隂露葉光翻夕幽人獨經行滿院許秋色幾¶
年渉嶺海頗亦歴佳席邇來寄江寺癡坐室生白吾家¶
<pb:KR4h0135_WYG_008-25a>¶
在漳南萬頃蒼玉璧何當附舶歸重拂林下石此生一¶
夢耳夢覺試尋繹倚笻作長嘯萬事付鳥迹若有閒中¶
吟無惜寄飛翼¶
　　夏日雨晴過宗上人房¶
仲夏林木深古寺雨初足殿閣風甌鳴閒庭草空緑小¶
軒試凭几解籜愛新竹㸃筆記題詩粉色不受觸道人¶
有佳處面數良以熟翛然亦無營來往相追逐此時偶¶
相值一笑天宇局何當烹壑源看此粟米粥¶
<pb:KR4h0135_WYG_008-25b>¶
　　獄中暴寒凍損呻吟¶
由心有癡愛癡愛乃有業因業疾病生痛此百骨節聲¶
相成呻吟齒頰空咬齕側眠看圜扉以手枕匣楔觀此¶
心無形安得有業結業結如空華病寧有枝葉方作是¶
念時顛倒想即滅心造古佛様路入法界轍稽首甘露¶
味銷此煩惱熱¶
　　御手委亷訪守貳監勘釗慶裕二十三日復收入¶
　　禁將入獄憂無人供飯有銀一兩錢六百以付來¶
<pb:KR4h0135_WYG_008-26a>¶
　　勝甫勝甫曰此止可辦半月過此如何余黙計曰¶
　　有官飯耳¶
出獄未兩月單身寄孤館别甑容搭餾酬以滌盌盞那¶
知復入獄親舊無半眼但餘半月糧何以供嵗晏摩挲¶
没柄杓准擬吃官飯來生空歛眉其室亦喟歎叢林明¶
白老寰宇洪覺範所至神物護爾輩見不慣我説此偈¶
已萬象俱稱贊¶
　　與黄六雷三¶
<pb:KR4h0135_WYG_008-26b>¶
我覓應傭者忽得黄與雷結束頗精悍拱喏駭吾儕從¶
余今幾日臨事見肺懐立身守中直勿自無疑猜為奴¶
不欺主乃是廊廟材何必弄筆語然後為賢哉紛紛貴¶
與賤百年同一坏弛擔坐亦汝萬事付浮埃¶
　　送人¶
相送復相别不異雲間月無心去復來有魄圓還缺此¶
别興如何西風秋月初暮鴻千里至能寄八行書¶
　　别人¶
<pb:KR4h0135_WYG_008-27a>¶
尺水未到海兹行多嗚咽病客未還家回腸藴千結水¶
有到海期病客歸何時臨岐一揚袂落日寒風悲¶
　　次韻公弱寄胡强仲¶
念昔謫海南路塵吹瘴風未即棄溝壑尚在拴索中親¶
友半天下萬里不一逢髯胡豈有罪乃肯與我同情親¶
等昆弟使令惟西東時為解我語道大自不容邵陽雨¶
中别涕淚落無從我伴有形影渠歸無僕僮三年鍜百¶
巧遂成瘖與聾今日復何日嶽寺聞樓鐘聚觀迎萬指¶
<pb:KR4h0135_WYG_008-27b>¶
登睫排千峯黄泉天復見白骨肉已重髯雖未對面音¶
問已喜通夫子佐岣嶁有道如葛洪筆力扛九鼎竒語¶
出遽怱長篇春争麗送我歸新豐且約老南嶽幅巾追¶
瘦笻拊手輒大笑此計隨虛空山林當付我君事侯與¶
公麒麟未易繫健鶻那可籠¶
　　天台山中偶題　　　　　　　　祖可¶
傴歩入蘿徑綿延趣罙深僧居不知處彷彿清磬音石¶
梁邀屢度始見青松林谷口未斜日數峯生夕隂凄風¶
<pb:KR4h0135_WYG_008-28a>¶
薄喬木萬竅作龍吟摩挲緑苔石書此慰幽尋¶
　　天開巖　　　　　　　　　　　有朋¶
棲霞山後峯天開一巖秀中有坐禪人形容竹栢瘦飢¶
餐巖上松渴飲巖下溜愛歩巖室前白雲起孤岫¶
　　桐花　　　　　　　　　　　　雲松¶
亭亭南軒外楨幹脩且直廣葉結青隂繁花連素色天¶
資韶雅性不愧知音識¶
　¶
<pb:KR4h0135_WYG_008-28b>¶
　¶
　¶
　¶
　¶
　¶
　¶
　¶
　古今禪藻集巻八¶
