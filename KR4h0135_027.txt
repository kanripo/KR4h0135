# -*- mode: mandoku-view; -*-
#+TITLE: 古今禪藻集
#+DATE: 2015-08-25 00:40:06.835450
#+PROPERTY: ID KR4h0135
#+PROPERTY: BASEEDITION WYG    
#+PROPERTY: JUAN 卷二十七
<pb:KR4h0135_WYG_027-1a>¶
欽定四庫全書¶
　古今禪藻集巻二十七¶
　　　　　　　　　　明釋正勉釋性&KR1886;同輯¶
　明(七言絶句/)¶
　　燕京絶句　　　　　　　　　　梵琦(七首/)¶
飛鸞不與鳯為儔養子黄金屋上頭山雀野雞俱入饌¶
此禽巢穏獨無憂¶
漆園山下塟車塵冷水潭邊拜掃人一種白楊千萬葉¶
<pb:KR4h0135_WYG_027-1b>¶
空令兒女淚沾巾¶
昔者昭王未築臺應無樂毅劇辛來英名萬古垂霄壤¶
不惜千金養俊才¶
始入彤庭又捲班何心拄笏看西山鷺絲遥對鸕鷀語¶
我與漁翁一様閒¶
前日來看普慶花今朝零落委泥沙如何富貴為天子¶
不欲重生司馬家¶
小人藜莧便充腸丞相何須一萬羊賔客餘餐到僮僕¶
<pb:KR4h0135_WYG_027-2a>¶
不知金紫是愁囊¶
玉帶金符樓上鍾有材長恨不遭逢一年一度桃花浪¶
身是凡魚未化龍¶
　　掩闗　　　　　　　　　　　　來復(十首/)¶
稿木形骸百念灰溪猿野鶴苦相猜閑門獨掩青松雨¶
笑口逢人亦懶開¶
　　題陽闗送别圖¶
三月皇州送珮珂栁花吹雪滿官河縱令渭水深千尺¶
<pb:KR4h0135_WYG_027-2b>¶
不似陽闗别淚多¶
　　題黄荃蘆鴈圖¶
稻滿秋田水滿汀黄蘆風急度寒聲太平江海無繒繳¶
不用呼奴夜打更¶
　　題趙松雪馬圖¶
振鬛長鳴産月支玉闗風急貢來時五花獅子真龍種¶
賜出黄門不敢騎¶
　　題宋徽宗喜鵲圖¶
<pb:KR4h0135_WYG_027-3a>¶
黄沙風急蒺藜秋囘首中原淚暗流誤聽當時靈鵲語¶
誰知舊喜是新愁¶
　　題夏珪風雨行舟圖¶
君遊南越我西秦盡日江頭採白蘋無限波濤起平陸¶
順風休笑逆帆人¶
　　好溪漁歌為趙知縣題¶
鸂𪆟沙寒雪滿川歸來穏繋釣魚船五更騎馬長安道¶
不似蘆花被底眠¶
<pb:KR4h0135_WYG_027-3b>¶
　　西湖雜詩三首¶
芙容灣口緑隂斜吹笛何人隔彩霞驚起沙頭雙翠羽¶
銜魚飛過刺桐花¶
寳網金幢變劫灰瞿曇寺裏盡蒿萊鳥窠無樹山䕫泣¶
不見談禪大傅來¶
荷鋤耕叟餉蒸藜家住官塘九曲西白髮強談兵後事¶
眼枯無淚向人啼¶
　　暑夜　　　　　　　　　　　　宗泐(十一/首)¶
<pb:KR4h0135_WYG_027-4a>¶
此夜炎蒸不可當開門髙樹月蒼蒼天河只在南樓上¶
不借人間一滴涼¶
　　訪胡守中不遇¶
入郭尋君不見君柴門開對一溪雲空山積雪無行路¶
何處今朝友鹿羣¶
　　送人歸南昌¶
故人多在大江西欲寄封書懶不題昨夜東風吹夢斷¶
曉來無頼是鶯啼¶
<pb:KR4h0135_WYG_027-4b>¶
　　道中¶
青石縣蘿花羃羃緑田分澗水泠泠人家深住黄猨塢¶
漁網髙張白鷺汀¶
　　吳松江逢清明¶
吳松江上看春雨客路扁舟三月行兩岸人家挿楊桞¶
不知今日是清明¶
　　畫梅¶
今人寫花不寫實古人詠實不詠花晉代清談多少客¶
<pb:KR4h0135_WYG_027-5a>¶
羞將勛業向人誇¶
　　徽宗雪江獨棹圖¶
銀嶽秋深百卉腓凄塵吹滿衮龍衣淒涼五國城邊路¶
得似寒江獨棹歸¶
　　題蘭¶
溪寺曽栽數十叢紫莖緑葉領春風年來蕭艾過三尺¶
白首看圖似夢中¶
　　題畫¶
<pb:KR4h0135_WYG_027-5b>¶
閒門寂寂掩芳春坐看梨花帶雨新鳥自白頭渾不覺¶
可堪啼向白頭人¶
　　偶作¶
竹外茅齋椽下亭半池荷葉半池菱匡牀曲几坐終日¶
萬疊青山一老僧¶
　　題天台歸老圖¶
白頭天外未歸人江上看圖愧此身閒却溪頭半間屋¶
桃花流水幾經春¶
<pb:KR4h0135_WYG_027-6a>¶
　　題春山雨霽圖　　　　　　　　徳祥(四首/)¶
絲絲暖雨歇春朝雲壓紅流落澗橋欲覓桃花無路入¶
却聞風度玉人蕭¶
　　天平圭禪師書至賦答¶
姑蘇城下别兵前水北雲南事可憐一紙書來開不得¶
傷心猶恐説當年¶
　　風雨有感¶
風雨閉門三十日年光虛度一分春悽涼舊國鶯花夢¶
<pb:KR4h0135_WYG_027-6b>¶
白髪江南有幾人¶
　　聽雨¶
半夜思家睡裏愁雨聲落落屋簷頭照泥星出依前黒¶
淹爛庭花不肯休¶
　　山居四景　　　　　　　　　　惟則(四首/)¶
林軒飛翠隔黄塵瑶草吹香别是春一巻楞伽消白晝¶
從教啼鳥喚遊人¶
坐對蓬萊小朶峯池開五色玉芙蓉靜中忽撥瑶琴響¶
<pb:KR4h0135_WYG_027-7a>¶
清挹湘簾生晩風¶
草堂秋似廣寒宫金粟花開碧玉叢坐乆不知凡骨換¶
天香清散月明中¶
茶罷焚香獨坐時金蓮水滴漏聲遲夜深欲睡問童子¶
月上梅花第幾枝¶
　　偶成　　　　　　　　　　　　自恢¶
金沙溪上栁條齊白鳥羣飛落照低十里荷花紅勝錦¶
好山都在畫橋西¶
<pb:KR4h0135_WYG_027-7b>¶
　　寄芥室和尚　　　　　　　　　普莊(二首/)¶
底事懷歸思不堪夢魂長繞緑蘿庵白頭遺叟空山裏¶
知是何人侍夜談¶
　　古韶為塤侍者作¶
太始希聲奏九成曽聞祥鳯舞虞庭金舂玉應三千載¶
不是知音不易聽¶
　　題班媫妤題扇圖　　　　　　　道衍(十六/首)¶
玉容憔悴暮偏饒羅扇題詩恨莫消不是恩情中道絶¶
<pb:KR4h0135_WYG_027-8a>¶
西風昨夜到芭蕉¶
　　題菊花圖¶
三徑歸來已就荒茅齋觴詠足尚羊籬邊更有琅玕樹¶
不使秋英獨傲霜¶
　　秋蝶¶
粉態凋殘抱恨長此心應是怯淒涼如何不管身憔悴¶
猶戀黄花雨後香¶
　　鄭氏隨夫謫嶺南夫死䝉宥釋歸事姑¶
<pb:KR4h0135_WYG_027-8b>¶
夫死南荒志不違八千里外為姑歸瘴烟厯盡芳肌瘦¶
寛却隨夫去日衣¶
　　清明日郊行見拜掃人有感¶
纍纍塜傍水邊村新已多荒舊幾存松檜盡期髙百尺¶
紙錢誰挂到曽孫¶
　　訪王山人不遇¶
柳烟簇簇䕶雙扉江竹環居水鶴飛不恨我來君已出¶
只愁我去恰君歸¶
<pb:KR4h0135_WYG_027-9a>¶
　　題宋徽廟雨餘桑燕圖¶
桑葉䙰褷雨後肥輕輕雙燕縱翻飛自慚微物經宸翰¶
可是君王日萬幾¶
　　贈畫士季居中¶
丹青入妙鬢毛皤聞道前朝用禮羅能事但求真識賞¶
感恩不在賜金多¶
　　常山王廟¶
征南籌幄豈尋常功烈應封異姓王黄鶴不歸人世變¶
<pb:KR4h0135_WYG_027-9b>¶
廟前松栢飽風霜¶
　　題東坡化龍竹¶
渭川千畆未為竒獨羨坡仙掃一枝後夜風雷頭角露¶
看他行雨過天池¶
　　井陘淮隂侯廟¶
撃趙提兵聚井陘道傍古廟獨存名可憐千載難言事¶
都作松風澗水聲¶
　　寄楊勉¶
<pb:KR4h0135_WYG_027-10a>¶
年華一去似江波爾髮如雲我鬢皤最是人生堪恨處¶
㑹時恒少别時多¶
　　題雪梅雙鷺圖¶
孤山山下雪茫茫雪裏寒梅已早芳雙鷺飛來花底立¶
却憐同色不同香¶
　　題畫菜¶
雨餘盈圃嫩還柔小摘調羮玉糝浮不識此中滋味好¶
東坡焉肯友元脩¶
<pb:KR4h0135_WYG_027-10b>¶
　　竹枝詞¶
烟消日出江水流江風揺蕩木蘭舟故園望斷不得去¶
楊栁兼葭又早秋¶
　　榆城聽角¶
十年遊子在天涯一夜秋來又憶家恨殺葉榆城上角¶
曉來吹入小梅花¶
　　題公子夜遊圖　　　　　　　　如蘭(六首/)¶
少年樂事不知勞馬上囘頭夜月髙寂寂柴門人望乆¶
<pb:KR4h0135_WYG_027-11a>¶
何為風露滿征袍¶
　　陶潜賞菊¶
陶令休官歸去來不知三徑已蒿萊秫田釀熟柴桑酒¶
自有芳尊對菊開¶
　　題畫¶
漢陽城郭枕江開黄鶴樓空鶴未囘有客善題鸚鵡賦¶
可憐黄祖不容才¶
白露横江水接天船頭秋月向人圓夜深忽夢西飛鶴¶
<pb:KR4h0135_WYG_027-11b>¶
驚起黄州赤壁仙¶
逺人新卜錦城居南埭鷄鳴曉趂虚風攪落花簾半捲¶
燕泥吹汚讀殘書¶
　　題水仙¶
凌波微步佩珊珊宴罷瑶池夜色闌八石瓊漿酣未醒¶
金盃傾側露花寒¶
　　郭璞墓　　　　　　　　　　　道遐(二首/)¶
青囊秘術乆無聞水際空傳郭璞墳此日題詩因弔古¶
<pb:KR4h0135_WYG_027-12a>¶
夕陽沙鳥自成羣¶
　　烟雨竒觀亭¶
江頭烟雨畫溟濛水色山光淡復濃詞客倚闌看不厭¶
恍然身在畫圖中¶
　　偶題　　　　　　　　　　　　慧鑑(二首/)¶
風篁嶺上看山色飲馬橋頭聽水聲靜者老來無定力¶
只隨聲色隊中行(飲馬橋在/龍井山下)¶
　　題梅川小隠¶
<pb:KR4h0135_WYG_027-12b>¶
幾樹寒梅春的的一川流水夜潺潺恐渠漏泄西來意¶
靜把柴門深掩闗¶
　　寄心源法師　　　　　　　　　大冏(二首/)¶
不覩吾師十載過别情爭奈道情何蔗苗庶出為宗本¶
茂衍全慿雨露多¶
　　題梅竹為王士竒賦¶
笙簫聲咽月方曉氷玉花開春不老夜深乗興雪中看¶
竹外一枝斜更好¶
<pb:KR4h0135_WYG_027-13a>¶
　　聽松石　　　　　　　　　　　太初(二首/)¶
一曲松風奏月明無絃琴裏韻尤清茅山聽得青牛化¶
千古愁雲石上生¶
　　隠峯禪師塔¶
隠峯倒化石巖前筆立裙衣上聳天良妹已収靈骨後¶
石幢髙樹在峯巓¶
　　和翼夫先生韻　　　　　　　　景隆(四首/)¶
一行征斾一輕帆江上寒潮尚未還唱徹陽闗三疊後¶
<pb:KR4h0135_WYG_027-13b>¶
扁舟又過富春山¶
　　西湖餞别送翼夫釋服赴京¶
十里湖光映碧天六橋楊栁弄晴烟殷勤為問青雲客¶
何日重來上畫船¶
　　題畫¶
横斜疎影浸漣漪天際初昇月半規孰謂林逋仙去逺¶
暗香依舊似當時¶
　　月下坐石¶
<pb:KR4h0135_WYG_027-14a>¶
惜無精舍坐磐陀只有蒼松掛薜蘿入定既深忘出定¶
獨憐明月照巖阿¶
　　宫女讀書　　　　　　　　　　懷讓(三首/)¶
院院燒燈似月星笙歌一𣲖隔銀屏垂簾正誦周南什¶
不省羊車過後庭¶
　　送東軒師北行¶
筵前春水暖拖藍桑盡吳門已浴蠶唱罷驪駒人不見¶
緑蕪烟雨滿江南¶
<pb:KR4h0135_WYG_027-14b>¶
南北相違路四千不知重㑹是何年得錢買得支郎馬¶
同向青雲著祖鞭¶
　　孔明書院　　　　　　　　　　普泰¶
當年三顧此曽臨廟貌猶存蔓草深千古白河朝碧海¶
可能流盡出師心¶
　　元夕有感　　　　　　　　　　正淳¶
禁鼓無聲起麗譙萬家燈火樂元宵青衿看到頭如雪¶
不照繁華照寂寥¶
<pb:KR4h0135_WYG_027-15a>¶
　　題湛上人房葡萄　　　　　　　徳氓(三首/)¶
昔年方外有仙翁飛佩曽過海若宫拾得驪珠三萬斛¶
至今流落在秋風¶
　　梅¶
驛使南來有信通相看疑是夢魂中千金我欲留春住¶
無奈髙樓一笛風¶
　　白頭公¶
春情脈脈睡朦朦不道花飛滿院紅緑髮漸疎明鏡裏¶
<pb:KR4h0135_WYG_027-15b>¶
可堪吟對白頭翁¶
　　秦淮橋　　　　　　　　　　　文湛(十二/首)¶
秦淮兩岸夕陽明路遶青山客自行六代英雄何處去¶
寒潮還打石頭城¶
　　烏衣巷¶
朱雀橋西又夕暉行人猶自説烏衣舊時王謝今何處¶
惟有東風燕子飛¶
　　訪鄔雲槎次韻¶
<pb:KR4h0135_WYG_027-16a>¶
斷隴荒岡日易低蘿烟竹露共淒迷少陵茅屋無尋䖏¶
惟聽春林杜宇啼¶
　　見海上人家作寄友¶
海屋蕭蕭八九家半臨潮水半臨沙荒烟野戍無雞犬¶
只有青山映晚霞¶
　　題月堂精舍¶
雨後青苔路不分柴門竹裏映斜曛松花落盡無人到¶
只有山童掃白雲¶
<pb:KR4h0135_WYG_027-16b>¶
　　題畫竹¶
楚天涼雨畫冥冥秋影生寒落畫屏我欲截成雙鳯管¶
月明吹與海龍聽¶
　　天台道中¶
地接金華石路新春風瑶草淨無塵數聲雞犬烟霞晚¶
落盡桃花不見人¶
　　緑楊紫燕圖¶
紫燕雙雙掠水濵緑楊裊裊不勝春朱門華屋知多少¶
<pb:KR4h0135_WYG_027-17a>¶
記得誰家是主人¶
　　西湖雜詠¶
宋家宫闕已蕭蕭滿目殘陽照野蒿獨有兩峯清不了¶
至今南北挿雲髙¶
　　題畫芙蓉¶
江邊誰種木芙蓉寂寞芳姿照水紅莫怪秋來更多怨¶
年年不得見春風¶
　　漁婦詞¶
<pb:KR4h0135_WYG_027-17b>¶
陶儂家住太湖邊出没烟波二十年不願郎身做官去¶
願郎撒網妾揺船¶
　　山居¶
千巖寂寂磬一聲禪榻髙僧定初出不知疎雨過中峯¶
飄落山花滿庭濕¶
　　弔梅庵處士　　　　　　　　　廣&KR2063;(七首/)¶
清溪曲曲石橋斜行近梅庵處士家門掩東風人不在¶
一聲隣笛滿庭花¶
<pb:KR4h0135_WYG_027-18a>¶
　　枯木竹石圖¶
珊瑚曲曲倚雲根烟雨晴時見淚痕生死榮枯終不變¶
底須吹律喚春温¶
　　刺少年二首¶
東風淡蕩日遲遲花栁叢中把酒巵生長不知征戍事¶
幸逢寰宇太平時¶
青絲玉勒錦鞍韉覓得同遊盡少年不念倚閭頭白者¶
夕陽沉醉百花前¶
<pb:KR4h0135_WYG_027-18b>¶
　　畫眉¶
深谷虞羅不見尋暖颸晴旭出喬林雙眉不用長描畫¶
自在花枝㺯好音¶
　　寄友¶
道本無言徳有言著書誰似仲靈賢松脂明勝金蓮炬¶
閲到非韓第幾篇¶
　　晚投村舍¶
小橋曲澗竹籬門茒屋人家逺近村淳樸有餘文不足¶
<pb:KR4h0135_WYG_027-19a>¶
盡情談笑到黄昏¶
　　梅　　　　　　　　　　　　　廣原(二首/)¶
千巖萬壑路誰通氣節森森冷澹中欲學桃花好顔色¶
未甘低首向春風¶
　　蘭竹¶
鼓瑟湘靈不可招黄陵落日路迢迢孤芳一種無人問¶
春雨春風轉寂寥¶
　　梅　　　　　　　　　　　　　恩䥓¶
<pb:KR4h0135_WYG_027-19b>¶
傲雪禁霜老嵗華月明影㺯一枝斜東風獨立孤山表¶
壓倒江南無數花¶
　　讀御題作　　　　　　　　　　鳳陽僧¶
御筆題詩不敢留留時日夜鬼神愁常將法水頻頻洗¶
尚有文光射斗牛¶
　　蜂投蛛網　　　　　　　　　　寳明(二首/)¶
平生賦性太顚狂遊盡名園竊盡香今日誤投羅網裏¶
脱身全頼探花郎¶
<pb:KR4h0135_WYG_027-20a>¶
　　漁樵邂逅¶
君作樵兮我作漁青山君住我溪居溪山偶爾成佳㑹¶
酒有松花食有魚¶
　　竹　　　　　　　　　　　　　慧明¶
黄陵廟西落日低苦竹蕭蕭路欲迷腸斷九疑何處是¶
隔江烟雨鷓鴣啼¶
　　送湛秋江上人　　　　　　　　文博¶
明月長看少半邊人生容易雪盈顚孤舟謾問秋江别¶
<pb:KR4h0135_WYG_027-20b>¶
楓葉蘆花惱客眠¶
　　送友遊金陵　　　　　　　　　廣琛¶
送君逺到石頭城閒訪名山靜訪僧晉代衣冠今寂莫¶
鳯凰臺上不須登¶
　　送秋江上人　　　　　　　　　慧照¶
収拾奚囊出海城桃花雨歇近清明小東門外多楊桞¶
欲綰長條繋别情¶
　　送湛公¶
<pb:KR4h0135_WYG_027-21a>¶
雨中人發暮江頭烟浪茫茫恨不休今夜孤舟何處泊¶
一聲寒雁驛邊樓¶
　　二聖對談石　　　　　　　　　覺𤣥(二首/)¶
妙徳𢎞開向上闗維摩一黙不輕還對談若謂無言説¶
風雨依前㸃石斑¶
　　飯仙山¶
山頭紫氣日長浮上有仙人汗漫遊餌菊換教風骨異¶
白雲影裏去悠悠¶
<pb:KR4h0135_WYG_027-21b>¶
　　寄秋江湛公　　　　　　　　　福辯¶
鯉魚風冷雁啼霜老盡芙蓉菊又黄清興滿懷禁不得¶
且題新句寄支郎¶
　　寄友　　　　　　　　　　　　祖軒¶
去年曽上𤓰州埠江水東流雁南度漁燈一㸃逺依微¶
正是離人斷腸處¶
　　寄秋江　　　　　　　　　　　文曜¶
春去春來西復東花開花落不相逢誰知昨夜尋君夢¶
<pb:KR4h0135_WYG_027-22a>¶
直到廬山第一峯¶
　　前題　　　　　　　　　　　　明璿¶
薜蘿茅屋許人尋樹裏詩成竹裏吟更向山中眠白石¶
看雲出岫兩無心¶
　　詠黄鸝　　　　　　　　　　　雪庭¶
多情自信惜春光飛入園林錦繡鄉記得小忩驚我夢¶
滿庭紅杏帶斜陽¶
　　寄沈石田　　　　　　　　　　西湖僧¶
<pb:KR4h0135_WYG_027-22b>¶
寄將一幅剡溪藤湖上青山畫幾層筆到斷崖泉落處¶
石邊添箇看雲僧¶
　　扇圖　　　　　　　　　　　　景昻¶
江帆杳杳江樹青鳥飛不見雲山冥欲吹長笛送春水¶
風雨魚龍難為聽¶
　　王十岳金平淵山寮避暑二首　　果斌(三首/)¶
小隠空山絶四隣野雲孤鶴自相親誰知一徑深如許¶
猶有敲門看竹人¶
<pb:KR4h0135_WYG_027-23a>¶
二仲探竒過草菴籃輿裋褐似陶潜臨風莫把珠璣唾¶
恐有蛟龍在碧潭¶
　　得勝州阻風寄三石公¶
兩日停橈蘆荻洲驚雷挾雨漲春流推篷一望東風惡¶
白浪髙於黄鶴樓¶
　　偶作　　　　　　　　　　　　無名釋¶
霜拂金鞍墜玉腰雞聲催入紫宸朝何如林下飽清夢¶
月在半忩松影揺¶
<pb:KR4h0135_WYG_027-23b>¶
　　臥雲菴　　　　　　　　　　　法光¶
臥破白雲不在山終朝無事樂閒閒一聲清唳松頭鶴¶
格外風光那可攀¶
　　煙霞寺一百七嵗老僧　　　　　明秀(十三/首)¶
垂老猶疑寳掌翁一龕枯坐萬山中閉門不管春來去¶
芳草落階棲落紅¶
　　答鄭少谷¶
五月書來得好音匡床松桂自髙林只今四海求賢達¶
<pb:KR4h0135_WYG_027-24a>¶
髙臥寧容學漢隂¶
　　方洲張公二姬雙節¶
交節雲鬟為主恩鏡臺花落洗頭盆同心待死芳洲上¶
霜月寥寥夜到門¶
　　其二¶
縞素沈沈抱所天死心已在剪刀前主家樓上孤燈淚¶
同灑秋風四十年¶
　　觀下竺王叔明畫壁¶
<pb:KR4h0135_WYG_027-24b>¶
千巖萬壑倚天開風雨蒼蒼半壁苔吟苦不知山月上¶
只疑黄鶴又飛來¶
　　槿花¶
種時不是為花開秖為編籬䕶竹胎何事朝開暮還落¶
却教蜂蝶誤飛來¶
　　普賢像阮圖¶
靈山獨唱乆茫然頼有鸞膠續斷絃末世無人知此調¶
野花零落象王前¶
<pb:KR4h0135_WYG_027-25a>¶
　　過孫山人故居二首¶
溪邊野竹映寒沙茅屋青山處士家燕子歸來寒食雨¶
春風開徧野棠花¶
歌殘桂樹小山空野鶴孤棲自一叢萬里中原歸不得¶
空餘長劒臥秋風¶
　　髙郵¶
白頭黄㡌破霜裘賣力能操半夜舟湖月低城湖水白¶
忽聞人語過髙郵¶
<pb:KR4h0135_WYG_027-25b>¶
　　平原縣¶
名姬一劒斷春魂珠履三千復在門蒼莽烟墟沙縣外¶
猶看界石説平原¶
　　遣興¶
白雲流水度虚屏小坐池邊眼自醒春事不知渾入夏¶
青蟲無力墜槐庭¶
　　平望道中¶
兩岸青山日半銜洞庭天水碧相涵東風正報桃花信¶
<pb:KR4h0135_WYG_027-26a>¶
湖面歸漁網作帆¶
　　題院壁　　　　　　　　　　　永瑛(八首/)¶
自愛青山常住家銅瓶閒煮壑源茶春深白日巖扉靜¶
坐看蛛絲罥落花¶
　　聞潮¶
閒倚青松讀古詩杭標霅晝舊相知山僧不刻蓮花漏¶
潮白江門報午時¶
　　栁塘¶
<pb:KR4h0135_WYG_027-26b>¶
千樹垂絲兩岸烟緑波春雨白鷗天江鄉不近章臺路¶
留得長條繋釣船¶
　　采山藥子煎茶¶
石洞松門帶夕陽自攀青蔓采秋霜大官尚食知多少¶
不似山廚意味長¶
　　戲贈阿師¶
瓦竈松鑪自一家阿師炊飯我煎茶秖應心地無煩惱¶
好向山中度嵗華¶
<pb:KR4h0135_WYG_027-27a>¶
　　宿夢石房¶
坐乆青燈結暈紅紙忩寒逗落花風西齋試與吟春草¶
夜半開門月正中¶
　　晴湖為嘉禾友人賦¶
岸芷汀花映夕暉柴門秋水抱漁磯一聲長笛秋波𣺌¶
人在五龍橋畔歸¶
　　愛筠為蔡惟心賦¶
南園赤日不復熱北牖清風時送涼昨日鷓鴣啼暮雨¶
<pb:KR4h0135_WYG_027-27b>¶
數枝新緑過山牆¶
　　畫馬　　　　　　　　　　　　法聚(八首/)¶
飲水春前御栁隂玉沙芳草落花深也知惠養須良圉¶
莫失千金買骨心¶
　　送逺碧峯歸太湖碧巖寺¶
逺公卓錫妙髙峯烟水湖山第幾重木榻梅花深院寂¶
坐看春月照芙蓉¶
　　雷篆(善權寺創自唐之大中間柱/有雷火篆書共一十七字)¶
<pb:KR4h0135_WYG_027-28a>¶
聽法天龍百萬俱空山曽駐阿香車千年畫棟留遺跡¶
雷火蒼烟祕玉書¶
　　題釣臺圖¶
江空落日暮雲迴峽束飛帆樹杪來漢業獨餘風月在¶
青山十里釣魚臺¶
　　定菴¶
靜裏蒲團自草堂道人心跡與雲忘湘簾不巻夜如水¶
唯有梅花月到床¶
<pb:KR4h0135_WYG_027-28b>¶
　　栢垣羽士¶
丹府宫牆栢四隣倚空寒結翠雲新為憐顔色氷霜後¶
不見𤣥都觀裏春¶
　　留别錢後泉¶
落盡梅花恨未平挂帆烟渚雨初晴歸雲易巻湖南夢¶
逺樹難忘渭北情¶
　　送曉庵歸廬山天池¶
香花一月祖庭春獅子巖頭忽送君廬嶽不禁飛動意¶
<pb:KR4h0135_WYG_027-29a>¶
杖藜有約看秋雲¶
　　西樓夜聽溢師彈琴¶
湖上千峰雪未消天風颯颯捲寒濤忩前夜半梅花落¶
人倚西樓月正髙¶
　　小景¶
野色蒼蒼江日殘水清沙碧蔣芽寒孤舟吹笛前村去¶
屬玉低飛過别灘¶
　　病中聞杜鶻¶
<pb:KR4h0135_WYG_027-29b>¶
苦竹泠泠沙水西春風又聽子規啼空齋藥裹人猶病¶
愁絶三年落日低¶
　　天台道中　　　　　　　　　　如本(三首/)¶
翩翩雲錫入雲根路轉千盤水竹邨為問石梁何處去¶
樵人指㸃過方門¶
西行山店水分流歇足聊棲紫竹幽夜靜不知天已白¶
數聲啼鳥萬山頭¶
山行止渇到梅林流水閒雲無住心從此西盤千萬嶺¶
<pb:KR4h0135_WYG_027-30a>¶
逢人莫問幾多深¶
　¶
　¶
　¶
　¶
　¶
　¶
　¶
<pb:KR4h0135_WYG_027-30b>¶
　¶
　¶
　¶
　¶
　¶
　¶
　¶
　古今禪藻集巻二十七¶
